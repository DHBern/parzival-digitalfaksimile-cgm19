<html>
<head>
<title>Hs. G, Transkription</title>
<link href="synopse.css" rel="stylesheet" type="text/css"/>
<script src="Faksimile.js" type="text/javascript"></script>
</head>
<body data="32v" id="myBody">
<h1>Parzival-Handschrift München BSB Cgm 19 (Hs. G) - Transkription 433.01-443.05 (Sigune C)</h1>
<table>
<tr class="faksimileLink" data="32v"><td><br/><span class="seitenangabe">Bl. 32vb</span></td></tr>
<tr class="faksimileLink" data="32v"><td><span class="versnr">433.01</span> <span class="zinit">T</span>toͮt       vf wem wer sit ir. </td> </tr>
<tr class="faksimileLink" data="32v"><td><span class="versnr">433.02</span> ih wil inz herze din zoͮ dir.</td></tr>
<tr class="faksimileLink" data="32v"><td><span class="versnr">433.03</span> so gert ir zengem rum<span class="unl">:</span>.</td></tr>
<tr class="faksimileLink" data="32v"><td><span class="versnr">433.04</span> waz dane belibe | ih chume.</td> </tr>
<tr class="faksimileLink" data="32v"><td><span class="versnr">433.05</span> min dringen soltv selten chlagen.</td></tr>
<tr class="faksimileLink" data="32v"><td><span class="versnr">433.06</span> ich wil dir nv von wund(e)r sagen.</td></tr>
<tr class="faksimileLink" data="32v"><td><br/><span class="seitenangabe">Bl. 32vc</span></td></tr>
<tr class="faksimileLink" data="32v"><td><span class="versnr">433.07</span> ia sit irz froͮ auenture.</td></tr>
<tr class="faksimileLink" data="32v"><td><span class="versnr">433.08</span> wie vert der gehivre.</td></tr>
<tr class="faksimileLink" data="32v"><td><span class="versnr">433.09</span> ich meine den werden parzival.</td></tr>
<tr class="faksimileLink" data="32v"><td><span class="versnr">433.10</span> den gundrie nach dem gral.</td></tr>
<tr class="faksimileLink" data="32v"><td><span class="versnr">433.11</span> mit vnsoͮzen worten iagte.</td></tr>
<tr class="faksimileLink" data="32v"><td><span class="versnr">433.12</span> da manch froͮwe chlagte.</td></tr>
<tr class="faksimileLink" data="32v"><td><span class="versnr">433.13</span> daz niht wendch wart sin reise.</td></tr>
<tr class="faksimileLink" data="32v"><td><span class="versnr">433.14</span> von artuse dem britaneise.</td></tr>
<tr class="faksimileLink" data="32v"><td><span class="versnr">433.15</span> hoͮp er sich do wie vert er nv.</td></tr>
<tr class="faksimileLink" data="32v"><td><span class="versnr">433.16</span> den selben maren griffet zoͮ.</td></tr>
<tr class="faksimileLink" data="32v"><td><span class="versnr">433.17</span> ober an froͮden si verzaget.</td></tr>
<tr class="faksimileLink" data="32v"><td><span class="versnr">433.18</span> olde hat er hohen bris beiaget.</td></tr>
<tr class="faksimileLink" data="32v"><td><span class="versnr">433.19</span> vnt obe sin ganziv werdcheit.</td></tr>
<tr class="faksimileLink" data="32v"><td><span class="versnr">433.20</span> si beidiv lanch vn(d) breit.</td></tr>
<tr class="faksimileLink" data="32v"><td><span class="versnr">433.21</span> olde ist si churz olde smal.</td></tr>
<tr class="faksimileLink" data="32v"><td><span class="versnr">433.22</span> nv proͮvet vns die selben zal.</td></tr>
<tr class="faksimileLink" data="32v"><td><span class="versnr">433.23</span> waz von sin handen si geschehen.</td></tr>
<tr class="faksimileLink" data="32v"><td><span class="versnr">433.24</span> hat er mvntsalvatsche sit gesehen.</td></tr>
<tr class="faksimileLink" data="32v"><td><span class="versnr">433.25</span> vnt den soͮzen anfortas.</td></tr>
<tr class="faksimileLink" data="32v"><td><span class="versnr">433.26</span> des herze do so trurch was.</td></tr>
<tr class="faksimileLink" data="32v"><td><span class="versnr">433.27</span> durh iwer goͮte gebet vns trost.</td></tr>
<tr class="faksimileLink" data="32v"><td><span class="versnr">433.28</span> op der von chumber si erlost.</td></tr>
<tr class="faksimileLink" data="32v"><td><span class="versnr">433.29</span> lat horen vns div mare.</td></tr>
<tr class="faksimileLink" data="32v"><td><span class="versnr">433.30</span> obe parzival da ware.</td></tr>
<tr class="faksimileLink" data="32v"><td><span class="versnr">434.01</span> beidiv iwer herre vn(d) oͮch der min.</td></tr>
<tr class="faksimileLink" data="32v"><td><span class="versnr">434.02</span> erluht mir die foͮre sin.</td></tr>
<tr class="faksimileLink" data="32v"><td><span class="versnr">434.03</span> der soͮzen herzeloide barn.</td></tr>
<tr class="faksimileLink" data="32v"><td><span class="versnr">434.04</span> wie hat gahmvrets sun gevaren.</td></tr>
<tr class="faksimileLink" data="32v"><td><span class="versnr">434.05</span> sit er von artuse reit.</td></tr>
<tr class="faksimileLink" data="32v"><td><span class="versnr">434.06</span> ober liep olde herzeleit.</td></tr>
<tr class="faksimileLink" data="32v"><td><span class="versnr">434.07</span> sit habe bezalt an strite.</td></tr>
<tr class="faksimileLink" data="32v"><td><span class="versnr">434.08</span> habet er sih an die wite.</td></tr>
<tr class="faksimileLink" data="32v"><td><span class="versnr">434.09</span> olde hat er sider sich verlegen.</td></tr>
<tr class="faksimileLink" data="32v"><td><span class="versnr">434.10</span> saget mir sin site vn(d) al sin phlegen.</td></tr>
<tr class="faksimileLink" data="32v"><td><span class="versnr">434.11</span> nv toͮt vns de auenture bechant.</td></tr>
<tr class="faksimileLink" data="32v"><td><span class="versnr">434.12</span> er habe erstrichen manch lant.</td></tr>
<tr class="faksimileLink" data="32v"><td><span class="versnr">434.13</span> ze orse vn(d) in scheffen vf dem wach.</td></tr>
<tr class="faksimileLink" data="32v"><td><span class="versnr">434.14</span> ez ware lant man oder mach.</td></tr>
<tr class="faksimileLink" data="32v"><td><span class="versnr">434.15</span> der tioste ponder gein im maz</td></tr>
<tr class="faksimileLink" data="32v"><td><span class="versnr">434.16</span> daz der deheiner nie gesaz.</td></tr>
<tr class="faksimileLink" data="32v"><td><span class="versnr">434.17</span> sus chan sin wage seigen.</td></tr>
<tr class="faksimileLink" data="32v"><td><span class="versnr">434.18</span> sin selbes pris vf steigen.</td></tr>
<tr class="faksimileLink" data="32v"><td><span class="versnr">434.19</span> die anderen leren sigen.</td></tr>
<tr class="faksimileLink" data="32v"><td><span class="versnr">434.20</span> in mangen herten wigen.</td></tr>
<tr class="faksimileLink" data="32v"><td><span class="schreiber">Schreiber II</span></td></tr>
<tr class="faksimileLink" data="32v"><td><span class="versnr">434.21</span> hat er sich schunpheture erwert.</td></tr>
<tr class="faksimileLink" data="32v"><td><span class="versnr">434.22</span> Den lip gein strit also gezert.</td></tr>
<tr class="faksimileLink" data="32v"><td><span class="versnr">434.23</span> Swer pris ze im wolte borg<span class="unl">::</span></td></tr>
<tr class="faksimileLink" data="32v"><td><span class="versnr">434.24</span> der mvͦs ez tuͦn m<span class="unl">::</span> sorgen.</td></tr>
<tr class="faksimileLink" data="32v"><td><span class="versnr">434.25</span> Sin swert daz im anfortas.</td></tr>
<tr class="faksimileLink" data="32v"><td><span class="versnr">434.26</span> gap do er bi d(e)m grâle was.</td></tr>
<tr class="faksimileLink" data="32v"><td><span class="versnr">434.27</span> Brast sit do er bestanden wart.</td></tr>
<tr class="faksimileLink" data="32v"><td><span class="versnr">434.28</span> Do mach<sup>t</sup>enzt ganz der brunnen art.</td></tr>
<tr class="faksimileLink" data="32v"><td><span class="versnr">434.29</span> Bi karnant der heizzet lach.</td></tr>
<tr class="faksimileLink" data="32v"><td><span class="versnr">434.30</span> Daz swert gehalf im brise beiach.</td></tr>
<tr class="faksimileLink" data="32v"><td><span class="versnr">435.01</span> <span class="zinit">S</span>werz niht geloͮbit der sundet.</td></tr>
<tr class="faksimileLink" data="32v"><td><span class="versnr">435.02</span> Div auenture vns chundet.</td></tr>
<tr class="faksimileLink" data="32v"><td><span class="versnr">435.03</span> Daz parzivâl der degin palt.</td></tr>
<tr class="faksimileLink" data="32v"><td><span class="versnr">435.04</span> Chom geriten vf einen walt.</td></tr>
<tr class="faksimileLink" data="32v"><td><span class="versnr">435.05</span> Ih ne weiz zewelhen stund(e)n.</td></tr>
<tr class="faksimileLink" data="32v"><td><span class="versnr">435.06</span> Alda siniv oͮgen funden.</td></tr>
<tr class="faksimileLink" data="32v"><td><span class="versnr">435.07</span> Eine chlosen niͮwes boͮwes sten.</td></tr>
<tr class="faksimileLink" data="32v"><td><span class="versnr">435.08</span> Da durch einen snellen brunnen gen.</td></tr>
<tr class="faksimileLink" data="32v"><td><span class="versnr">435.09</span> Ein halp si drubir was giworht.</td></tr>
<tr class="faksimileLink" data="32v"><td><span class="versnr">435.10</span> Der iunge degen vner uorhte.</td></tr>
<tr class="faksimileLink" data="32v"><td><span class="versnr">435.11</span> Reit durch auenture ziver suechen.</td></tr>
<tr class="faksimileLink" data="32v"><td><span class="versnr">435.12</span> Sin wolt got <sup>do</sup> geruͦchen.</td></tr>
<tr class="faksimileLink" data="32v"><td><span class="versnr">435.13</span> Er vant eine chlosenarinne.</td></tr>
<tr class="faksimileLink" data="32v"><td><span class="versnr">435.14</span> Div durch die gotes minne.</td></tr>
<tr class="faksimileLink" data="32v"><td><span class="versnr">435.15</span> Ir froͮde vnd(e) ir magetuͦme gap.</td></tr>
<tr class="faksimileLink" data="33r"><td><br/><span class="seitenangabe">Bl. 33ra</span></td></tr>
<tr class="faksimileLink" data="33r"><td><span class="versnr">435.16</span> Wippilicher sorgen urhap.</td></tr>
<tr class="faksimileLink" data="33r"><td><span class="versnr">435.17</span> Vz ir herzen bloͮt al niͮwe.</td></tr>
<tr class="faksimileLink" data="33r"><td><span class="versnr">435.18</span> Vnt doch durch alte triͮwe.</td></tr>
<tr class="faksimileLink" data="33r"><td><span class="versnr">435.19</span> Schianatulander.</td></tr>
<tr class="faksimileLink" data="33r"><td><span class="versnr">435.20</span> Vnde sigvnen vander.</td></tr>
<tr class="faksimileLink" data="33r"><td><span class="versnr">435.21</span> Der helt lac dinne bigrabin tôt.</td></tr>
<tr class="faksimileLink" data="33r"><td><span class="versnr">435.22</span> Ir lebin leit vf d(e)m sarche nôt.</td></tr>
<tr class="faksimileLink" data="33r"><td><span class="versnr">435.23</span> Sigenune dezesse</td></tr>
<tr class="faksimileLink" data="33r"><td><span class="versnr">435.24</span> hort selten messe.</td></tr>
<tr class="faksimileLink" data="33r"><td><span class="versnr">435.25</span> Ir lebin was doch ein veinie gar.</td></tr>
<tr class="faksimileLink" data="33r"><td><span class="versnr">435.26</span> Ir di<span class="ct">t</span>cher munt heiz rot geuar.</td></tr>
<tr class="faksimileLink" data="33r"><td><span class="versnr">435.27</span> Was do erblichen vn(d) bleich.</td></tr>
<tr class="faksimileLink" data="33r"><td><span class="versnr">435.28</span> Sit wertlich froͮde ir gar gesweich.</td></tr>
<tr class="faksimileLink" data="33r"><td><span class="versnr">435.29</span> Ez erleit nie maget so hohen pin.</td></tr>
<tr class="faksimileLink" data="33r"><td><span class="versnr">435.30</span> Durch chlage si muͦse al eine sin.</td></tr>
<tr class="faksimileLink" data="33r"><td><span class="versnr">436.01</span> <span class="zinit">D</span>vrch minne div an im erstarp.</td></tr>
<tr class="faksimileLink" data="33r"><td><span class="versnr">436.02</span> Daz si d(e)r furste niht erwarp.</td></tr>
<tr class="faksimileLink" data="33r"><td><span class="versnr">436.03</span> Si minnete senen toten lip.</td></tr>
<tr class="faksimileLink" data="33r"><td><span class="versnr">436.04</span> Ob si word(e)n ware sin wip.</td></tr>
<tr class="faksimileLink" data="33r"><td><span class="versnr">436.05</span> Da hete sich fro lunet.</td></tr>
<tr class="faksimileLink" data="33r"><td><span class="versnr">436.06</span> Gesumet an ir gahen bet.</td></tr>
<tr class="faksimileLink" data="33r"><td><span class="versnr">436.07</span> Als si riet ir selbin froͮwen.</td></tr>
<tr class="faksimileLink" data="33r"><td><span class="versnr">436.08</span> Man mac noch di<span class="ct">t</span>che schoͮwen.</td></tr>
<tr class="faksimileLink" data="33r"><td><span class="versnr">436.09</span> Froͮwe luneten riten zuͦ.</td></tr>
<tr class="faksimileLink" data="33r"><td><span class="versnr">436.10</span> Etslichem rait gar zefroͮ.</td></tr>
<tr class="faksimileLink" data="33r"><td><span class="versnr">436.11</span> Swelch wib nu durch geselleschaft.</td></tr>
<tr class="faksimileLink" data="33r"><td><span class="versnr">436.12</span> Verbirt vn(d) durch ir zuhte chraft.</td></tr>
<tr class="faksimileLink" data="33r"><td><span class="versnr">436.13</span> Phlihte an froͮmeder minne.</td></tr>
<tr class="faksimileLink" data="33r"><td><span class="versnr">436.14</span> Als ih mi<span class="unl">::</span>ursinne.</td></tr>
<tr class="faksimileLink" data="33r"><td><span class="versnr">436.15</span> lat sis bi ir mannes lebin.</td></tr>
<tr class="faksimileLink" data="33r"><td><span class="versnr">436.16</span> Dem wart an ir der wunsch gegebin.</td></tr>
<tr class="faksimileLink" data="33r"><td><span class="versnr">436.17</span> Dehein beiten stet ir als wol.</td></tr>
<tr class="faksimileLink" data="33r"><td><span class="versnr">436.18</span> Daz erziuge als ih sol.</td></tr>
<tr class="faksimileLink" data="33r"><td><span class="versnr">436.19</span> Dar nach toͮ als iz lere.</td></tr>
<tr class="faksimileLink" data="33r"><td><span class="versnr">436.20</span> Behalt si dannoch <span class="d">als ez lere</span> <span class="n">ere</span>.</td></tr>
<tr class="faksimileLink" data="33r"><td><span class="versnr">436.21</span> Sine treit deheinen so liͤhten chranz.</td></tr>
<tr class="faksimileLink" data="33r"><td><span class="versnr">436.22</span> Gêt si durch fruͦde an den tanz.</td></tr>
<tr class="faksimileLink" data="33r"><td><span class="versnr">436.23</span> Wes mizze ich fruͦde zuͦ der nôt.</td></tr>
<tr class="faksimileLink" data="33r"><td><span class="versnr">436.24</span> Als sigenun ir triͦwe gebôt.</td></tr>
<tr class="faksimileLink" data="33r"><td><span class="versnr">436.25</span> Daz mohte ich gerne lazen.</td></tr>
<tr class="faksimileLink" data="33r"><td><span class="versnr">436.26</span> Vbir ronen an strazen.</td></tr>
<tr class="faksimileLink" data="33r"><td><span class="versnr">436.27</span> Parziual fur daz uenster reit.</td></tr>
<tr class="faksimileLink" data="33r"><td><span class="versnr">436.28</span> Al zenahen daz was im leit.</td></tr>
<tr class="faksimileLink" data="33r"><td><span class="versnr">436.29</span> Do wolde er uragen vmbe d(e)n walt.</td></tr>
<tr class="faksimileLink" data="33r"><td><span class="versnr">436.30</span> Ode war sin reise wære gizalt.</td></tr>
<tr class="faksimileLink" data="33r"><td><span class="versnr">437.01</span> <span class="zinit">E</span>r gerte d(e)r gegin red(e) alda.</td></tr>
<tr class="faksimileLink" data="33r"><td><span class="versnr">437.02</span> Ist iemen drinne si sprach ia.</td></tr>
<tr class="faksimileLink" data="33r"><td><span class="versnr">437.03</span> Do er horte daz ez froͮwen       stim|me was.</td> </tr>
<tr class="faksimileLink" data="33r"><td><span class="versnr">437.04</span> her dân vf vngetret g(ra)s.</td></tr>
<tr class="faksimileLink" data="33r"><td><span class="versnr">437.05</span> Warf erz ors uil drate.</td></tr>
<tr class="faksimileLink" data="33r"><td><span class="versnr">437.06</span> Ez duhte in al zespate.</td></tr>
<tr class="faksimileLink" data="33r"><td><span class="versnr">437.07</span> Daz er niht was erbeizet e.</td></tr>
<tr class="faksimileLink" data="33r"><td><span class="versnr">437.08</span> Diu selbe scham tet im uil we.</td></tr>
<tr class="faksimileLink" data="33r"><td><span class="versnr">437.09</span> Er bant daz ors uil uaste.</td></tr>
<tr class="faksimileLink" data="33r"><td><span class="versnr">437.10</span> Zeins geuallen ronen aste.</td> </tr>
<tr class="faksimileLink" data="33r"><td><span class="versnr">437.11</span> Sinen durcheln schilt hie er oͮch dran.</td></tr>
<tr class="faksimileLink" data="33r"><td><br/><span class="seitenangabe">Bl. 33rb</span></td></tr>
<tr class="faksimileLink" data="33r"><td><span class="versnr">437.12</span> Do der chusche frauil man.</td></tr>
<tr class="faksimileLink" data="33r"><td><span class="versnr">437.13</span> Durch zuhte sin swert uon im gebant.</td></tr>
<tr class="faksimileLink" data="33r"><td><span class="versnr">437.14</span> Er gie fuͦr daz uenster zuͦ der want.</td></tr>
<tr class="faksimileLink" data="33r"><td><span class="versnr">437.15</span> Do wolde er fragin mære.</td></tr>
<tr class="faksimileLink" data="33r"><td><span class="versnr">437.16</span> Diu chlose was froͮdin lære.</td></tr>
<tr class="faksimileLink" data="33r"><td><span class="versnr">437.17</span> dar zuͦ aller schimphe bloz.</td></tr>
<tr class="faksimileLink" data="33r"><td><span class="versnr">437.18</span> Er uant da niht wan <span class="k">i</span>amer groz.</td></tr>
<tr class="faksimileLink" data="33r"><td><span class="versnr">437.19</span> Er gert ir anz uenster dar.</td></tr>
<tr class="faksimileLink" data="33r"><td><span class="versnr">437.20</span> Diu iuncfroͮwe bleich gevar.</td></tr>
<tr class="faksimileLink" data="33r"><td><span class="versnr">437.21</span> Mit zuhten uf uon ir uenie stunt.</td></tr>
<tr class="faksimileLink" data="33r"><td><span class="versnr">437.22</span> Danch was im harte vnchunt.</td></tr>
<tr class="faksimileLink" data="33r"><td><span class="versnr">437.23</span> Vver si wære ode mohte sin.</td></tr>
<tr class="faksimileLink" data="33r"><td><span class="versnr">437.24</span> Si troͮch ein hemede hærin.</td></tr>
<tr class="faksimileLink" data="33r"><td><span class="versnr">437.25</span> Vndergrawen roche zenaheste ir hût.</td></tr>
<tr class="faksimileLink" data="33r"><td><span class="versnr">437.26</span> Groz iamer was ir trût.</td></tr>
<tr class="faksimileLink" data="33r"><td><span class="versnr">437.27</span> Div het ir hohen muet geleget.</td></tr>
<tr class="faksimileLink" data="33r"><td><span class="versnr">437.28</span> Von dem herzen uil suf<span class="ct">t</span>ens erweget.</td></tr>
<tr class="faksimileLink" data="33r"><td><span class="versnr">437.29</span> Mit zuhtin diu magit zedem uenst(er) gie.</td></tr>
<tr class="faksimileLink" data="33r"><td><span class="versnr">437.30</span> Mit suezen wortin sin enphie.</td></tr>
<tr class="faksimileLink" data="33r"><td><span class="versnr">438.01</span> <span class="zinit">S</span>i truͦch einen saltir in d(e)r hant.</td></tr>
<tr class="faksimileLink" data="33r"><td><span class="versnr">438.02</span> Parciuâl der wigant.</td></tr>
<tr class="faksimileLink" data="33r"><td><span class="versnr">438.03</span> Einz chleinez uingerlin da chôs.</td></tr>
<tr class="faksimileLink" data="33r"><td><span class="versnr">438.04</span> Daz si durch arbeit nie v(er)chôs.</td></tr>
<tr class="faksimileLink" data="33r"><td><span class="versnr">438.05</span> Sine behieltez durch | rehter minnen       art.</td> </tr>
<tr class="faksimileLink" data="33r"><td><span class="versnr">438.06</span> Daz steinlin was ein gra<span class="unl">:</span>at.</td></tr>
<tr class="faksimileLink" data="33r"><td><span class="versnr">438.07</span> Des blic gap vz der uinster schin.</td></tr>
<tr class="faksimileLink" data="33r"><td><span class="versnr">438.08</span> Rehte als ein ander gensterlin.</td></tr>
<tr class="faksimileLink" data="33r"><td><span class="versnr">438.09</span> Senelich was ir gebende.</td></tr>
<tr class="faksimileLink" data="33r"><td><span class="versnr">438.10</span> Da vzzen bi der wend(e).</td></tr>
<tr class="faksimileLink" data="33r"><td><span class="versnr">438.11</span> Sprach si herre da stet ein banch.</td></tr>
<tr class="faksimileLink" data="33r"><td><span class="versnr">438.12</span> Ruͦchet sitzen lertez iuh iͮwer danc.</td></tr>
<tr class="faksimileLink" data="33r"><td><span class="versnr">438.13</span> Vnd(e) ander iͮwer unmuͦze.</td></tr>
<tr class="faksimileLink" data="33r"><td><span class="versnr">438.14</span> Daz ih herze iͮwern gruͦz.</td></tr>
<tr class="faksimileLink" data="33r"><td><span class="versnr">438.15</span> Pin chomin daz vergelt iv got.</td></tr>
<tr class="faksimileLink" data="33r"><td><span class="versnr">438.16</span> Der giltet getriͮwelichen <span class="unl">:::</span>t.</td></tr>
<tr class="faksimileLink" data="33r"><td><span class="versnr">438.17</span> Der helt ir rat<span class="unl">:</span>s <span class="unl">:::</span>h<span class="unl">:::</span>gaz.</td></tr>
<tr class="faksimileLink" data="33r"><td><span class="versnr">438.18</span> Fur daz venstir er do saz.</td> </tr>
<tr class="faksimileLink" data="33r"><td><span class="versnr">438.19</span> Er bat oͮch dinne sitze sie.</td></tr>
<tr class="faksimileLink" data="33r"><td><span class="versnr">438.20</span> Si sprach nu han ih selten hie.</td></tr>
<tr class="faksimileLink" data="33r"><td><span class="versnr">438.21</span> Gesezzen bi d(e)heinem man.</td></tr>
<tr class="faksimileLink" data="33r"><td><span class="versnr">438.22</span> Der helt si fragin bigan.</td></tr>
<tr class="faksimileLink" data="33r"><td><span class="versnr">438.23</span> Vmbe ir site vnd(e) umbe ir phlege.</td></tr>
<tr class="faksimileLink" data="33r"><td><span class="versnr">438.24</span> Daz ir so verre von d(e)m wege.</td></tr>
<tr class="faksimileLink" data="33r"><td><span class="versnr">438.25</span> Sitzet indirre w<span class="k">il</span>de.</td></tr>
<tr class="faksimileLink" data="33r"><td><span class="versnr">438.26</span> Ih hanz fur unbilde.</td></tr>
<tr class="faksimileLink" data="33r"><td><span class="versnr">438.27</span> Froͮwe wes ir iͮwech biget</td></tr>
<tr class="faksimileLink" data="33r"><td><span class="versnr">438.28</span> Sit hie boͮwes vmbe iͮch niht stet.</td></tr>
<tr class="faksimileLink" data="33r"><td><span class="versnr">438.29</span> <span class="zinit">D</span>o sprach si mir chumit vome grâl.</td></tr>
<tr class="faksimileLink" data="33r"><td><span class="versnr">438.30</span> Ein spise da her <span class="unl">:</span>l svnder twâl.</td></tr>
<tr class="faksimileLink" data="33r"><td><span class="versnr">439.01</span> Gvndriê lasurz<span class="unl">:::</span>e.</td></tr>
<tr class="faksimileLink" data="33r"><td><span class="versnr">439.02</span> Mir dannen br<span class="unl">:::</span>et schiere.</td></tr>
<tr class="faksimileLink" data="33r"><td><span class="versnr">439.03</span> Alle samzetaginne na<span class="unl">::</span></td></tr>
<tr class="faksimileLink" data="33r"><td><span class="versnr">439.04</span> Min spise des het si sich <span class="unl">:</span>idaht</td></tr>
<tr class="faksimileLink" data="33r"><td><span class="versnr">439.05</span> Die ich ganze wochen hab<span class="unl">::</span> sol.</td></tr>
<tr class="faksimileLink" data="33r"><td><br/><span class="seitenangabe">Bl. 33rc</span></td></tr>
<tr class="faksimileLink" data="33r"><td><span class="versnr">439.06</span> Si sprach wær mir anders wol.</td></tr>
<tr class="faksimileLink" data="33r"><td><span class="versnr">439.07</span> Ich <span class="d">han</span><span class="k">s</span>orgite wenic umbe die nar.</td></tr>
<tr class="faksimileLink" data="33r"><td><span class="versnr">439.08</span> Der bin ich wol gereit gar.</td></tr>
<tr class="faksimileLink" data="33r"><td><span class="versnr">439.09</span> Do want parziual si lvge.</td> </tr>
<tr class="faksimileLink" data="33r"><td><span class="versnr">439.10</span> Vnt daz sin anders truge.</td></tr>
<tr class="faksimileLink" data="33r"><td><span class="versnr">439.11</span> Er sprache in schimphe zir dar in.</td></tr>
<tr class="faksimileLink" data="33r"><td><span class="versnr">439.12</span> Durch wen tragit ir daz uinge<span class="k">rl</span>in.</td></tr>
<tr class="faksimileLink" data="33r"><td><span class="versnr">439.13</span> Ich horte ie sagen mære.</td></tr>
<tr class="faksimileLink" data="33r"><td><span class="versnr">439.14</span> Chlosænærinne vn(d) closenær.</td></tr>
<tr class="faksimileLink" data="33r"><td><span class="versnr">439.15</span> Die solden miden amurschaft.</td></tr>
<tr class="faksimileLink" data="33r"><td><span class="versnr">439.16</span> Si sprach het iͮwer rede chraft.</td></tr>
<tr class="faksimileLink" data="33r"><td><span class="versnr">439.17</span> Ir wolt mich felschen gerne.</td></tr>
<tr class="faksimileLink" data="33r"><td><span class="versnr">439.18</span> Swenne ich nu falsch gilerne.</td></tr>
<tr class="faksimileLink" data="33r"><td><span class="versnr">439.19</span> So heuet mirn uf sit ir da bi.</td></tr>
<tr class="faksimileLink" data="33r"><td><span class="versnr">439.20</span> Ruͦchet es got ih bin uon falsche frî.</td></tr>
<tr class="faksimileLink" data="33r"><td><span class="versnr">439.21</span> Ih en chan deheiner wid(e)r saz.</td></tr>
<tr class="faksimileLink" data="33r"><td><span class="versnr">439.22</span> Si sprach disen mæheln schatz.</td></tr>
<tr class="faksimileLink" data="33r"><td><span class="versnr">439.23</span> Trage ich durch einen liebin man.</td></tr>
<tr class="faksimileLink" data="33r"><td><span class="versnr">439.24</span> Des minne ich nie an mih giwan.</td></tr>
<tr class="faksimileLink" data="33r"><td><span class="versnr">439.25</span> Mit mennischlicher tæte.</td></tr>
<tr class="faksimileLink" data="33r"><td><span class="versnr">439.26</span> Magetoͮmes herzen rate</td></tr>
<tr class="faksimileLink" data="33r"><td><span class="versnr">439.27</span> Mir gegen im ratent minne.</td></tr>
<tr class="faksimileLink" data="33r"><td><span class="versnr">439.28</span> Si sprach den han ich hinne.</td></tr>
<tr class="faksimileLink" data="33r"><td><span class="versnr">439.29</span> Des chleinod(e) ich sider troͮch.</td></tr>
<tr class="faksimileLink" data="33r"><td><span class="versnr">439.30</span> Sit orlûs tiost in ersloͮch.</td></tr>
<tr class="faksimileLink" data="33r"><td><span class="versnr">440.01</span> <span class="zinit">M</span>iner iamerlichen zite <span class="unl">:</span>ar.</td></tr>
<tr class="faksimileLink" data="33r"><td><span class="versnr">440.02</span> Wil ich im minne gebin fur w<span class="unl">::</span>.</td></tr>
<tr class="faksimileLink" data="33r"><td><span class="versnr">440.03</span> Der rehten minne ih bin sin wer</td></tr>
<tr class="faksimileLink" data="33r"><td><span class="versnr">440.04</span> Wan er mit schilte vn(d) mit sper</td></tr>
<tr class="faksimileLink" data="33r"> <td><span class="versnr">440.05</span> Da nach mit riters hand(e) erwarp.</td></tr>
<tr class="faksimileLink" data="33r"><td><span class="versnr">440.06</span> Vnze er in minen dienste erstarp.</td></tr>
<tr class="faksimileLink" data="33r"><td><span class="versnr">440.07</span> Magetoͮm ih ledichlichen han.</td></tr>
<tr class="faksimileLink" data="33r"><td><span class="versnr">440.08</span> Er ist iedoch vor got min man.</td></tr>
<tr class="faksimileLink" data="33r"><td><span class="versnr">440.09</span> Obe gedanch suln d<span class="unl">::</span> werch.</td></tr>
<tr class="faksimileLink" data="33r"><td><span class="versnr">440.10</span> Sone trag ich niemer den berch</td></tr>
<tr class="faksimileLink" data="33r"><td><span class="versnr">440.11</span> Der vnders<span class="unl">:::</span>ge mir min e</td></tr>
<tr class="faksimileLink" data="33r"><td><span class="versnr">440.12</span> Minem <span class="unl">:::</span>t sin sterb<span class="unl">:::</span> we</td></tr>
<tr class="faksimileLink" data="33r"><td><span class="versnr">440.13</span> Der rehten e ditze fing<span class="unl">:::</span></td></tr>
<tr class="faksimileLink" data="33r"><td><span class="versnr">440.14</span> Vor got <span class="unl">:::</span> ge<span class="unl">:::</span></td></tr>
<tr class="faksimileLink" data="33r"><td><span class="versnr">440.15</span> Daz ist ob miner triͮwe ein s<span class="unl">:::</span></td></tr>
<tr class="faksimileLink" data="33r"><td><span class="versnr">440.16</span> Von d(e)m herzen immer oͮgin floz</td></tr>
<tr class="faksimileLink" data="33r"><td><span class="versnr">440.17</span> Jh bin hinne selbe ander.</td></tr>
<tr class="faksimileLink" data="33r"><td><span class="versnr">440.18</span> Tshianatvlander</td></tr>
<tr class="faksimileLink" data="33r"><td><span class="versnr">440.19</span> Ist daz ein<span class="unl">:::</span>az and(e)r ih.</td></tr>
<tr class="faksimileLink" data="33r"><td><span class="versnr">440.20</span> Parziual verstuͦnt do sich.</td></tr>
<tr class="faksimileLink" data="33r"><td><span class="versnr">440.21</span> Daz ez sigune wære</td></tr>
<tr class="faksimileLink" data="33r"><td><span class="versnr">440.22</span> Ir chumbir waz im swære.</td></tr>
<tr class="faksimileLink" data="33r"><td><span class="versnr">440.23</span> Den helt do wenic des uirdr<span class="unl">:</span>z</td></tr>
<tr class="faksimileLink" data="33r"><td><span class="versnr">440.24</span> Vom dem harsenier des huͦ<span class="unl">::</span>loz.</td></tr>
<tr class="faksimileLink" data="33r"><td><span class="versnr">440.25</span> Er machet e daz er gein ir spr<span class="unl">:::</span></td></tr>
<tr class="faksimileLink" data="33r"><td><span class="versnr">440.26</span> Diu iunchfroͮwe       an im ersach</td> </tr>
<tr class="faksimileLink" data="33r"><td><span class="versnr">440.27</span> Durch ysers ram uil liehtiz uel</td> </tr>
<tr class="faksimileLink" data="33r"><td><span class="versnr">440.28</span> Do erch<span class="k">a</span>nde si den d(e)gen snel.</td></tr>
<tr class="faksimileLink" data="33r"><td><span class="versnr">440.29</span> Si sprach ir sit iz her parziv<span class="unl">::</span></td></tr>
<tr class="faksimileLink" data="33r"><td><span class="versnr">440.30</span> Saget an wie stet ez <span class="unl">:::</span></td></tr>
<tr class="faksimileLink" data="33v"><td><br/><span class="seitenangabe">Bl. 33va</span></td></tr>
<tr class="faksimileLink" data="33v"><td><span class="versnr">441.01</span> <span class="zinit">H</span>abe ir gebruvet noh | sinen art.</td></tr>
<tr class="faksimileLink" data="33v"><td><span class="versnr">441.02</span> Oder wie ist biwend(e)t iͮwer       | vart.</td> </tr>
<tr class="faksimileLink" data="33v"><td><span class="versnr">441.03</span> Er sprach zed(e)r meid(e) wol geborn.</td></tr>
<tr class="faksimileLink" data="33v"><td><span class="versnr">441.04</span> Da han ih fruͦde uil uirflorn.</td></tr>
<tr class="faksimileLink" data="33v"><td><span class="versnr">441.05</span> Der grâl mir sorge gite ginuͦch.</td></tr>
<tr class="faksimileLink" data="33v"><td><span class="versnr">441.06</span> Ich liez ein lant da ih chron trvͦch.</td></tr>
<tr class="faksimileLink" data="33v"><td><span class="versnr">441.07</span> Da zuͦ daz minneclicheste wip.</td></tr>
<tr class="faksimileLink" data="33v"><td><span class="versnr">441.08</span> Vf erd(e) nie so schôner lip.</td></tr>
<tr class="faksimileLink" data="33v"><td><span class="versnr">441.09</span> Wart geborn von mennischeli|cher fruht.</td> </tr>
<tr class="faksimileLink" data="33v"><td><span class="versnr">441.10</span> Ih sene mich nah ir chuschen zuht.</td></tr>
<tr class="faksimileLink" data="33v"><td><span class="versnr">441.11</span> Nah ir minne ih trure vil.</td></tr>
<tr class="faksimileLink" data="33v"><td><span class="versnr">441.12</span> Vnde mer nah d(e)m hohem zil.</td></tr>
<tr class="faksimileLink" data="33v"><td><span class="versnr">441.13</span> Wie ich mvntsalvatsche muge | gesehen.</td> </tr>
<tr class="faksimileLink" data="33v"><td><span class="versnr">441.14</span> Vnd d(e)m grâl daz ist noh vnge|schehen.</td> </tr>
<tr class="faksimileLink" data="33v"><td><span class="versnr">441.15</span> Niftel sigune <span class="k">du</span> tuͦst gewalt.</td></tr>
<tr class="faksimileLink" data="33v"><td><span class="versnr">441.16</span> Sit du minen kumber manicvalt.</td></tr>
<tr class="faksimileLink" data="33v"><td><span class="versnr">441.17</span> Erchennest. daz du vehes mih.</td></tr>
<tr class="faksimileLink" data="33v"><td><span class="versnr">441.18</span> Div maget sprach. al min geriht.</td></tr>
<tr class="faksimileLink" data="33v"><td><span class="versnr">441.19</span> Sol uf dih neve sin verchorn.</td></tr>
<tr class="faksimileLink" data="33v"><td><span class="versnr">441.20</span> Du hast doch froͮden uil virlorn.</td></tr>
<tr class="faksimileLink" data="33v"><td><span class="versnr">441.21</span> Sit du lieze dih bitragin.</td></tr>
<tr class="faksimileLink" data="33v"><td><span class="versnr">441.22</span> Vmb daz werd(e)liche fragin.</td></tr>
<tr class="faksimileLink" data="33v"><td><span class="versnr">441.23</span> Vnt do der sueze anfortas.</td></tr>
<tr class="faksimileLink" data="33v"><td><span class="versnr">441.24</span> Din wirt vnt din gelvche was.</td></tr>
<tr class="faksimileLink" data="33v"><td><span class="versnr">441.25</span> Da het dir fragin wunsch beiaget.</td></tr>
<tr class="faksimileLink" data="33v"><td><span class="versnr">441.26</span> <span class="k">N</span>u muͦz din froͮde sin virzagit.</td></tr>
<tr class="faksimileLink" data="33v"><td><span class="versnr">441.27</span> Vnt al din hoher muͦt erloͤmet.</td></tr>
<tr class="faksimileLink" data="33v"><td><span class="versnr">441.28</span> Din herze sorgin hat gezemet.</td></tr>
<tr class="faksimileLink" data="33v"><td><span class="versnr">441.29</span> Div dir uil wilde wære.</td> </tr>
<tr class="faksimileLink" data="33v"><td><span class="versnr">441.30</span> Hetestv do gefraget d(e)r mære.</td></tr>
<tr class="faksimileLink" data="33v"><td><span class="versnr">442.01</span> <span class="zinit">I</span>h warp als der | der den schad(e)n hât.</td></tr>
<tr class="faksimileLink" data="33v"><td><span class="versnr">442.02</span> Sprach er liebiv niftel. | gib mir       rat.</td> </tr>
<tr class="faksimileLink" data="33v"><td><span class="versnr">442.03</span> Gedenche rehtir sippe an mir.</td></tr>
<tr class="faksimileLink" data="33v"><td><span class="versnr">442.04</span> Vnd(e) sage mir wie stetz dir.</td></tr>
<tr class="faksimileLink" data="33v"><td><span class="versnr">442.05</span> Ih solde trvrin vmbe dine chlage.</td></tr>
<tr class="faksimileLink" data="33v"><td><span class="versnr">442.06</span> Wan daz ich hohern chvmbir trage.</td></tr>
<tr class="faksimileLink" data="33v"><td><span class="versnr">442.07</span> Danne ie man getrvege.</td></tr>
<tr class="faksimileLink" data="33v"><td><span class="versnr">442.08</span> Min not ist ze vngefuege.</td></tr>
<tr class="faksimileLink" data="33v"><td><span class="versnr">442.09</span> Si sprach nv helfe dir des hant.</td></tr>
<tr class="faksimileLink" data="33v"><td><span class="versnr">442.10</span> Dem aller chumber ist bikant.</td> </tr>
<tr class="faksimileLink" data="33v"><td><span class="versnr">442.11</span> Obe dir so wol gelinge.</td></tr>
<tr class="faksimileLink" data="33v"><td><span class="versnr">442.12</span> Daz dich ein sla dar bringe.</td> </tr>
<tr class="faksimileLink" data="33v"><td><span class="versnr">442.13</span> Al da dv mvntsaltvasche sihest.</td></tr>
<tr class="faksimileLink" data="33v"><td><span class="versnr">442.14</span> Da dv mi<span class="k">t</span> diner froͮd(e)n gihest.</td> </tr>
<tr class="faksimileLink" data="33v"><td><span class="versnr">442.15</span> Gvndrîe lasurziere reit.</td></tr>
<tr class="faksimileLink" data="33v"><td><span class="versnr">442.16</span> Nv̂liche hinnen mir ist leit.</td></tr>
<tr class="faksimileLink" data="33v"><td><span class="versnr">442.17</span> Daz ih niht fragite ob si dar.</td> </tr>
<tr class="faksimileLink" data="33v"><td><span class="versnr">442.18</span> Wolde cheren oder and(e)rswar.</td></tr>
<tr class="faksimileLink" data="33v"><td><span class="versnr">442.19</span> Immer swenne si chumet | ir mvl dort       stet.</td> </tr>
<tr class="faksimileLink" data="33v"><td><br/><span class="seitenangabe">Bl. 33vb</span></td></tr>
<tr class="faksimileLink" data="33v"><td><span class="versnr">442.20</span> Da der brunne uz dem velse gêt.</td></tr>
<tr class="faksimileLink" data="33v"><td><span class="versnr">442.21</span> Ich rate daz du ir rites nah.</td></tr>
<tr class="faksimileLink" data="33v"><td><span class="versnr">442.22</span> Ir is lihte vor dir niht so gah.</td></tr>
<tr class="faksimileLink" data="33v"><td><span class="versnr">442.23</span> Dune mvgest si schier han er riten.</td></tr>
<tr class="faksimileLink" data="33v"><td><span class="versnr">442.24</span> Done wart niht lenger da gebiten.</td> </tr>
<tr class="faksimileLink" data="33v"><td><span class="versnr">442.25</span> Vrloͮp nam der helt al da.</td></tr>
<tr class="faksimileLink" data="33v"><td><span class="versnr">442.26</span> Do chert er uf die niͮwen sla.</td></tr>
<tr class="faksimileLink" data="33v"><td><span class="versnr">442.27</span> Gundrien mul die reise giench.</td></tr>
<tr class="faksimileLink" data="33v"><td><span class="versnr">442.28</span> Daz vngeverte im vnderuienc.</td></tr>
<tr class="faksimileLink" data="33v"><td><span class="versnr">442.29</span> Ein sla die er hete erchorn.</td></tr>
<tr class="faksimileLink" data="33v"><td><span class="versnr">442.30</span> svs wart abir d(e)r grâl uirlorn.</td></tr>
<tr class="faksimileLink" data="33v"><td><span class="versnr">443.01</span> <span class="zinit">A</span>l nah siner froͮde er do virgaz.</td></tr>
<tr class="faksimileLink" data="33v"><td><span class="versnr">443.02</span> Ich wæne er hete gefragit baz.</td></tr>
<tr class="faksimileLink" data="33v"><td><span class="versnr">443.03</span> Wær er zemvntschaluatsche komin.</td></tr>
<tr class="faksimileLink" data="33v"><td><span class="versnr">443.04</span> Danne als ir e habit uirnomin.</td></tr>
<tr class="faksimileLink" data="33v"><td><span class="versnr">443.05</span> Nu lat in riten war sol er.</td></tr></table></body></html>