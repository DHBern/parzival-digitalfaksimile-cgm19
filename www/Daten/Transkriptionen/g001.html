<html>
<head>
<title>Hs. G, Transkription</title>
<link href="synopse.css" rel="stylesheet" type="text/css"/><script src="faksimile.js" type="text/javascript"></script>
</head>
<body data="1r" id="myBody">
<h1>Parzival-Handschrift München BSB Cgm 19 (Hs. G) - Transkription 1.01-10.30 (Buch I)</h1>
<table>
<tr class="faksimileLink" data="1r"><td><br/><span class="seitenangabe">Bl. 1ra</span></td></tr>
<tr class="faksimileLink" data="1r"><td><span class="m"><span class="ul">D<span class="unl">::</span> Parcival des Wolfram von Esschenbach.</span></span></td></tr>
<tr class="faksimileLink" data="1r"><td><span class="schreiber">Schreiber I</span></td></tr>
<tr class="faksimileLink" data="1r"><td><span class="versnr">1.01</span><span class="init">I</span>ist zwifel herzen | nach gebvr.</td> </tr>
<tr class="faksimileLink" data="1r"><td><span class="versnr">1.02</span> daz moͮz der sele | werden svr.</td> </tr>
<tr class="faksimileLink" data="1r"><td><span class="versnr">1.03</span> ia ist gesmahet vn(d) gezieret.</td></tr>
<tr class="faksimileLink" data="1r"><td><span class="versnr">1.04</span> swa sich parrîeret.</td></tr>
<tr class="faksimileLink" data="1r"><td><span class="versnr">1.05</span> vnverzaget mannes moͮt.</td></tr>
<tr class="faksimileLink" data="1r"><td><span class="versnr">1.06</span> als agels<span class="unl">:::</span> varwe toͮt.</td></tr>
<tr class="faksimileLink" data="1r"><td><span class="versnr">1.07</span> der mach danoch wesen geil.</td></tr>
<tr class="faksimileLink" data="1r"><td><span class="versnr">1.08</span> wan an dem sint beidiv teil.</td></tr>
<tr class="faksimileLink" data="1r"><td><span class="versnr">1.09</span> des himeles vn(d) der helle.</td></tr>
<tr class="faksimileLink" data="1r"><td><span class="versnr">1.10</span> der vnstæte geselle.</td></tr>
<tr class="faksimileLink" data="1r"><td><span class="versnr">1.11</span> der hat die swarzen varwe gar.</td></tr>
<tr class="faksimileLink" data="1r"><td><span class="versnr">1.12</span> vnde wirt och nach der vinster var.</td></tr>
<tr class="faksimileLink" data="1r"><td><span class="versnr">1.13</span> so habet sich an die blanchen.</td></tr>
<tr class="faksimileLink" data="1r"><td><span class="versnr">1.14</span> der mit stæten gedanchen.</td></tr>
<tr class="faksimileLink" data="1r"><td><span class="versnr">1.15</span> diz vliegende bispel.</td></tr>
<tr class="faksimileLink" data="1r"><td><span class="versnr">1.16</span> ist tumben lvten gar zesnel.</td></tr>
<tr class="faksimileLink" data="1r"><td><span class="versnr">1.17</span> sine mvgens in niht erdenchen.</td></tr>
<tr class="faksimileLink" data="1r"><td><span class="versnr">1.18</span> wan ez chan vor in wenchen.</td></tr>
<tr class="faksimileLink" data="1r"><td><span class="versnr">1.19</span> rehte alsam ein schellech hase.</td></tr>
<tr class="faksimileLink" data="1r"><td><span class="versnr">1.20</span> zin anderhalp ame glase.</td></tr>
<tr class="faksimileLink" data="1r"><td><span class="versnr">1.21</span> gelichet vn(d) des blinden troͮm.</td></tr>
<tr class="faksimileLink" data="1r"><td><span class="versnr">1.22</span> die gebent antlutzes roͮm.</td></tr>
<tr class="faksimileLink" data="1r"><td><span class="versnr">1.23</span> </td></tr><tr class="faksimileLink" data="1r"><td><span class="versnr">1.24</span> </td></tr>
<tr class="faksimileLink" data="1r"><td><span class="versnr">1.25</span> vnde machent churze froͮd(e) al war.</td></tr>
<tr class="faksimileLink" data="1r"><td><span class="versnr">1.26</span> wer roͮfet mich da niene hein har.</td></tr>
<tr class="faksimileLink" data="1r"><td><span class="versnr">1.27</span> gewoͮhs innen an miner hant.</td></tr>
<tr class="faksimileLink" data="1r"><td><span class="versnr">1.28</span> der hat vil næhen grif erchant.</td></tr>
<tr class="faksimileLink" data="1r"><td><span class="versnr">1.29</span> sprich ich gein den vorhten och.</td></tr>
<tr class="faksimileLink" data="1r"><td><span class="versnr">1.30</span> daz gelichet minen witzen doch.</td></tr>
<tr class="faksimileLink" data="1r"><td><span class="versnr">2.01</span> wil ich triwe vinden.</td></tr>
<tr class="faksimileLink" data="1r"><td><span class="versnr">2.02</span> al da si chan verswinden.</td></tr>
<tr class="faksimileLink" data="1r"><td><span class="versnr">2.03</span> sam daz vívr in dem brvnnen.</td></tr>
<tr class="faksimileLink" data="1r"><td><span class="versnr">2.04</span> vnt daz toͮ von der sunnen.</td></tr>
<tr class="faksimileLink" data="1r"><td><span class="versnr">2.05</span> oͮch erchande ih nie so wisen man.</td></tr>
<tr class="faksimileLink" data="1r"><td><span class="versnr">2.06</span> eren mohte gerne chunde han.</td></tr>
<tr class="faksimileLink" data="1r"><td><span class="versnr">2.07</span> welher stivre disiv mare gernt.</td></tr>
<tr class="faksimileLink" data="1r"><td><span class="versnr">2.08</span> vnd(e) waz si goͮter lere wernt.</td></tr>
<tr class="faksimileLink" data="1r"><td><span class="versnr">2.09</span> dar an si nime<span class="unl">:</span> des verzagent.</td></tr>
<tr class="faksimileLink" data="1r"><td><span class="versnr">2.10</span> beidiv si vliehent vn(d) iagent.</td></tr>
<tr class="faksimileLink" data="1r"><td><span class="versnr">2.11-r</span> si ent</td> </tr>
<tr class="faksimileLink" data="1r"><td><br/><span class="seitenangabe">Bl. 1rb</span></td></tr>
<tr class="faksimileLink" data="1r"><td><span class="versnr">2.11</span> si entwichent vn(d) chernt.</td></tr>
<tr class="faksimileLink" data="1r"><td><span class="versnr">2.12</span> si lasterent vn(d) erent.</td></tr>
<tr class="faksimileLink" data="1r"><td><span class="versnr">2.13</span> swer mit den tschanzen allen chan.</td></tr>
<tr class="faksimileLink" data="1r"><td><span class="versnr">2.14</span> an dem hat witze wol getan.</td></tr>
<tr class="faksimileLink" data="1r"><td><span class="versnr">2.15</span> der sich niht versitzet noch verget.</td></tr>
<tr class="faksimileLink" data="1r"><td><span class="versnr">2.16</span> vnde sich doch anders wol verstet.</td></tr>
<tr class="faksimileLink" data="1r"><td><span class="versnr">2.17</span> valsch gesellchlicher moͮt.</td></tr>
<tr class="faksimileLink" data="1r"><td><span class="versnr">2.18</span> ist zem helle fivre goͮt.</td></tr>
<tr class="faksimileLink" data="1r"><td><span class="versnr">2.19</span> vnd(e) ist hoher werdcheit ein hagel.</td></tr>
<tr class="faksimileLink" data="1r"><td><span class="versnr">2.20</span> sin triwe hat so churzen zagel.</td></tr>
<tr class="faksimileLink" data="1r"><td><span class="versnr">2.21</span> daz si den driten biz niht galt.</td></tr>
<tr class="faksimileLink" data="1r"><td><span class="versnr">2.22</span> foͮre si mit bremen in den walt.</td></tr>
<tr class="faksimileLink" data="1r"><td><span class="versnr">2.23</span> dise manger slahte vnd(e)r bint.</td></tr>
<tr class="faksimileLink" data="1r"><td><span class="versnr">2.24</span> iedoch niht gar von manne sint.</td></tr>
<tr class="faksimileLink" data="1r"><td><span class="versnr">2.25</span> fvr div wip stoze ich <span class="unl">::</span>siv zil.</td></tr>
<tr class="faksimileLink" data="1r"><td><span class="versnr">2.26</span> swelhiv min raten <span class="unl">:</span>erchen wil.</td></tr>
<tr class="faksimileLink" data="1r"><td><span class="versnr">2.27</span> div sol wizzen war si chere.</td></tr>
<tr class="faksimileLink" data="1r"><td><span class="versnr">2.28</span> ir bris vn(d) ir ere.</td></tr>
<tr class="faksimileLink" data="1r"><td><span class="versnr">2.29</span> vnde wem si da nach si bereit.</td></tr>
<tr class="faksimileLink" data="1r"><td><span class="versnr">2.30</span> minne vn(d) ir werdecheit.</td></tr>
<tr class="faksimileLink" data="1r"><td><span class="versnr">3.01</span> so daz si iht gerîwe.</td></tr>
<tr class="faksimileLink" data="1r"><td><span class="versnr">3.02</span> ir chvsche vn(d) ir triwe.</td></tr>
<tr class="faksimileLink" data="1r"><td><span class="versnr">3.03</span> vor gote ich goͮten wiben bite.</td></tr>
<tr class="faksimileLink" data="1r"><td><span class="versnr">3.04</span> daz in rehtiv mazze volge mite.</td></tr>
<tr class="faksimileLink" data="1r"><td><span class="versnr">3.05</span> scham ist ein sloz obe allen siten.</td></tr>
<tr class="faksimileLink" data="1r"><td><span class="versnr">3.06</span> ich endarf in niht me heiles biten.</td></tr>
<tr class="faksimileLink" data="1r"><td><span class="versnr">3.07</span> <span class="zinit">D</span>div falsche wirbet | valschen bris.</td></tr>
<tr class="faksimileLink" data="1r"><td><span class="versnr">3.08</span> wie stæte ist ein dvnz is.</td></tr>
<tr class="faksimileLink" data="1r"><td><span class="versnr">3.09</span> daz oͮwest heize svnnen hat.</td></tr>
<tr class="faksimileLink" data="1r"><td><span class="versnr">3.10</span> ir lop vil bald(e) alsvs zergat.</td></tr>
<tr class="faksimileLink" data="1r"><td><span class="versnr">3.11</span> manges wibes lop an schone ist breit.</td></tr>
<tr class="faksimileLink" data="1r"><td><span class="versnr">3.12</span> ist da daz herze contrefeit.</td></tr>
<tr class="faksimileLink" data="1r"><td><span class="versnr">3.13</span> die lobe ih als ich solde.</td></tr>
<tr class="faksimileLink" data="1r"><td><span class="versnr">3.14</span> daz sapher in dem golde.</td></tr>
<tr class="faksimileLink" data="1r"><td><span class="versnr">3.15</span> och han ich niht vur ringiv dinch.</td></tr>
<tr class="faksimileLink" data="1r"><td><span class="versnr">3.16</span> swer in den chranchen messinch.</td></tr>
<tr class="faksimileLink" data="1r"><td><span class="versnr">3.17</span> ver wurchet edelen rubin.</td></tr>
<tr class="faksimileLink" data="1r"><td><span class="versnr">3.18</span> vnde alle die natvre sin.</td></tr>
<tr class="faksimileLink" data="1r"><td><span class="versnr">3.19</span> dem geliche ich rehten wibes moͮt.</td></tr>
<tr class="faksimileLink" data="1r"><td><span class="versnr">3.20</span> div ir wipheit rehte toͮt.</td></tr>
<tr class="faksimileLink" data="1r"><td><span class="versnr">3.21</span> dane sol ich varwe broͮven niht.</td></tr>
<tr class="faksimileLink" data="1r"><td><span class="versnr">3.22</span> noch ir herzen dach daz man <span class="n">da</span> sihet.</td></tr>
<tr class="faksimileLink" data="1r"><td><span class="versnr">3.23</span> ist si inerhalp d(e)r bewart.</td></tr>
<tr class="faksimileLink" data="1r"><td><span class="versnr">3.24</span> so ist werder bris da niht <span class="n">ver</span>schart.</td></tr>
<tr class="faksimileLink" data="1r"><td><span class="versnr">3.25</span> solt ih nv wip vn(d) man.</td></tr>
<tr class="faksimileLink" data="1r"><td><span class="versnr">3.26</span> zerehte broͮven als ich chan.</td></tr>
<tr class="faksimileLink" data="1r"><td><span class="versnr">3.27</span> da foͮre ein langez mare mite.</td></tr>
<tr class="faksimileLink" data="1r"><td><span class="versnr">3.28</span> nv horet dirre auentvre site.</td></tr>
<tr class="faksimileLink" data="1r"><td><span class="versnr">3.29</span> div lat ivch wizen beide.</td></tr>
<tr class="faksimileLink" data="1r"><td><span class="versnr">3.30</span> von liebe vn(d) och von leide.</td></tr>
<tr class="faksimileLink" data="1r"><td><span class="versnr">4.01</span> froͮde vn(d) angest vert ta bi.</td></tr>
<tr class="faksimileLink" data="1r"><td><span class="versnr">4.02</span> nv lat min eines wesen dri.</td></tr>
<tr class="faksimileLink" data="1r"><td><span class="versnr">4.03</span> der ieslicher sunder phlege.</td></tr>
<tr class="faksimileLink" data="1r"><td><span class="versnr">4.04</span> daz miner chunste wid(e)r|wege.</td></tr>
<tr class="faksimileLink" data="1r"><td><br/><span class="seitenangabe">Bl. 1rc</span></td></tr>
<tr class="faksimileLink" data="1r"><td><span class="versnr">4.05</span> dar zoͮ gehorte wilder uûnt.</td></tr>
<tr class="faksimileLink" data="1r"><td><span class="versnr">4.06</span> op si iv gerne tæten chunt.</td></tr>
<tr class="faksimileLink" data="1r"><td><span class="versnr">4.07</span> daz ich iv eine chunden wil.</td></tr>
<tr class="faksimileLink" data="1r"><td><span class="versnr">4.08</span> si het<span class="unl">:</span>n arbeite <span class="unl">:</span>il.</td></tr>
<tr class="faksimileLink" data="1r"><td><span class="versnr">4.09</span> <span class="zinit">E</span>ein mære wil ih iv niwen.</td></tr>
<tr class="faksimileLink" data="1r"><td><span class="versnr">4.10</span> daz seit von ganzen triwen.</td></tr>
<tr class="faksimileLink" data="1r"><td><span class="versnr">4.11</span> wiplichez wibes reht.</td></tr>
<tr class="faksimileLink" data="1r"><td><span class="versnr">4.12</span> vn(d) mannes manheit als sleht.</td></tr>
<tr class="faksimileLink" data="1r"><td><span class="versnr">4.13</span> div sich gein herte nie geboͮch.</td></tr>
<tr class="faksimileLink" data="1r"><td><span class="versnr">4.14</span> sin herze in dar an niht be<span class="unl">:::</span>.</td></tr>
<tr class="faksimileLink" data="1r"><td><span class="versnr">4.15</span> er stahel swa er zestrite cham.</td></tr>
<tr class="faksimileLink" data="1r"><td><span class="versnr">4.16</span> sin hant da sigelichen nam.</td></tr>
<tr class="faksimileLink" data="1r"><td><span class="versnr">4.17</span> vil mangen lobelichen bris.</td></tr>
<tr class="faksimileLink" data="1r"><td><span class="versnr">4.18</span> er choͮne trachlichen wis.</td></tr>
<tr class="faksimileLink" data="1r"><td><span class="versnr">4.19</span> den helt ich alsus groͮze.</td></tr>
<tr class="faksimileLink" data="1r"><td><span class="versnr">4.20</span> er wibes oͮgen soͮzze.</td></tr>
<tr class="faksimileLink" data="1r"><td><span class="versnr">4.21</span> vnt da bi <span class="n">wi</span>bes herzen suht.</td></tr>
<tr class="faksimileLink" data="1r"><td><span class="versnr">4.22</span> vor missewende ein wariv fluht.</td></tr>
<tr class="faksimileLink" data="1r"><td><span class="versnr">4.23</span> den ich hiezoͮ han erchoren.</td></tr>
<tr class="faksimileLink" data="1r"><td><span class="versnr">4.24</span> der ist mærs halp noch vngeboren.</td></tr>
<tr class="faksimileLink" data="1r"><td><span class="versnr">4.25</span> dem man dirre auenture <span class="k">giht</span>.</td></tr>
<tr class="faksimileLink" data="1r"><td><span class="versnr">4.26</span> vnde wunders vil des dran geschiht.</td></tr>
<tr class="faksimileLink" data="1r"><td><span class="versnr">4.27</span> si phl<span class="unl">:</span>gent noch als man do phlach.</td></tr>
<tr class="faksimileLink" data="1r"><td><span class="versnr">4.28</span> swa lit vn(d) walhesch gerihte lach.</td></tr>
<tr class="faksimileLink" data="1r"><td><span class="versnr">4.29</span> des phliget noch tuscher erde ein ort.</td></tr>
<tr class="faksimileLink" data="1r"><td><span class="versnr">4.30</span> daz habet ir ane mich <span class="unl">:</span>ehort.</td></tr>
<tr class="faksimileLink" data="1r"><td><span class="versnr">5.01</span> der ie da phlach der lande.</td></tr>
<tr class="faksimileLink" data="1r"><td><span class="versnr">5.02</span> der gebot wol ane schande.</td></tr>
<tr class="faksimileLink" data="1r"><td><span class="versnr">5.03</span> diz ist ein warheit sunder wan.</td></tr>
<tr class="faksimileLink" data="1r"><td><span class="versnr">5.04</span> daz der elter broͮder solte han.</td></tr>
<tr class="faksimileLink" data="1r"><td><span class="versnr">5.05</span> sines vater ganzen erbeteil.</td></tr>
<tr class="faksimileLink" data="1r"><td><span class="versnr">5.06</span> daz was der iungeren <span class="frag">:::</span>heil.</td></tr>
<tr class="faksimileLink" data="1r"><td><span class="versnr">5.07</span> daz in der tot die ph<span class="frag">:::</span>e brach.</td></tr>
<tr class="faksimileLink" data="1r"><td><span class="versnr">5.08</span> der in ir vater leben veriach.</td></tr>
<tr class="faksimileLink" data="1r"><td><span class="versnr">5.09</span> da vor was ez gemeine.</td></tr>
<tr class="faksimileLink" data="1r"><td><span class="versnr">5.10</span> sus hat ez der alter eine.</td></tr>
<tr class="faksimileLink" data="1r"><td><span class="versnr">5.11</span> ez schoͮf iedoch ein wise man.</td></tr>
<tr class="faksimileLink" data="1r"><td><span class="versnr">5.12</span> daz alter goͮt solte han.</td></tr>
<tr class="faksimileLink" data="1r"><td><span class="versnr">5.13</span> ivgent hat vil werdeheit</td></tr>
<tr class="faksimileLink" data="1r"><td><span class="versnr">5.14</span> daz alter suf<span class="ct">t</span>en vn(d) leit.</td></tr>
<tr class="faksimileLink" data="1r"><td><span class="versnr">5.15</span> ez enwart nie niht als vnfroͮt.</td></tr>
<tr class="faksimileLink" data="1r"><td><span class="versnr">5.16</span> so alter vn(d) armoͮt.</td></tr>
<tr class="faksimileLink" data="1r"><td><span class="versnr">5.17</span> chunge grauen herzogen.</td></tr>
<tr class="faksimileLink" data="1r"><td><span class="versnr">5.18</span> daz sage ih iv vur vngelogen.</td></tr>
<tr class="faksimileLink" data="1r"><td><span class="versnr">5.19</span> daz die da hoͮbe enterbet sint.</td></tr>
<tr class="faksimileLink" data="1r"><td><span class="versnr">5.20</span> vnze an daz elteste chint.</td></tr>
<tr class="faksimileLink" data="1r"><td><span class="versnr">5.21</span> <span class="zinit">D</span>daz ist ein froͮmdiv ze<span class="unl">:</span>h<span class="unl">:</span></td></tr>
<tr class="faksimileLink" data="1r"><td><span class="versnr">5.22</span> der chusche vn(d) d(e)r fre<span class="unl">:</span>he</td></tr>
<tr class="faksimileLink" data="1r"><td><span class="versnr">5.23</span> gahmvret d(e)r wigant.</td></tr>
<tr class="faksimileLink" data="1r"><td><span class="versnr">5.24</span> verlos sus burge vn(d) lant.</td></tr>
<tr class="faksimileLink" data="1r"><td><span class="versnr">5.25</span> da sin vater schone.</td></tr>
<tr class="faksimileLink" data="1r"><td><span class="versnr">5.26</span> troͮch zepter vn(d) chrone</td></tr>
<tr class="faksimileLink" data="1r"><td><span class="versnr">5.27</span> mit grozer chunchlicher chr<span class="unl">:::</span></td></tr>
<tr class="faksimileLink" data="1r"><td><span class="versnr">5.28</span> vnzer lach tot an riterscha<span class="frag">:::</span>.</td></tr>
<tr class="faksimileLink" data="1v"><td><br/><span class="seitenangabe">Bl. 1va</span></td></tr>
<tr class="faksimileLink" data="1v"><td><span class="versnr">5.29</span> do chlagte man in sere.</td></tr>
<tr class="faksimileLink" data="1v"><td><span class="versnr">5.30</span> die grozen triwe vn(d) ere.</td></tr>
<tr class="faksimileLink" data="1v"><td><span class="versnr">6.01</span> behielt er vnze an sinen tot.</td></tr>
<tr class="faksimileLink" data="1v"><td><span class="versnr">6.02</span> sin alter sun vur sich gebot.</td></tr>
<tr class="faksimileLink" data="1v"><td><span class="versnr">6.03</span> <span class="zinit">D</span>den fursten vz d(e)m riche.</td></tr>
<tr class="faksimileLink" data="1v"><td><span class="versnr">6.04</span> die chomen al geliche.</td></tr>
<tr class="faksimileLink" data="1v"><td><span class="versnr">6.05</span> wan si zerehte solten han.</td></tr>
<tr class="faksimileLink" data="1v"><td><span class="versnr">6.06</span> von im groz lehen svnd(e)r wan.</td></tr>
<tr class="faksimileLink" data="1v"><td><span class="versnr">6.07</span> do si zehofe waren chomen.</td></tr>
<tr class="faksimileLink" data="1v"><td><span class="versnr">6.08</span> vnde ir reht wart vernomen.</td></tr>
<tr class="faksimileLink" data="1v"><td><span class="versnr">6.09</span> dazse alle ir lehen enphiengen.</td></tr>
<tr class="faksimileLink" data="1v"><td><span class="versnr">6.10</span> nv horet wie siz ane viengen.</td></tr>
<tr class="faksimileLink" data="1v"><td><span class="versnr">6.11</span> si gerten als ir triwe riet.</td></tr>
<tr class="faksimileLink" data="1v"><td><span class="versnr">6.12</span> rich vn(d) arme gar div diet.</td></tr>
<tr class="faksimileLink" data="1v"><td><span class="versnr">6.13</span> einer chargen ernstlichen bete.</td></tr>
<tr class="faksimileLink" data="1v"><td><span class="versnr">6.14</span> daz der chunch an gahmuret.</td></tr>
<tr class="faksimileLink" data="1v"><td><span class="versnr">6.15</span> broͮderliche triwe merte.</td></tr>
<tr class="faksimileLink" data="1v"><td><span class="versnr">6.16</span> vnde sich selben erte.</td></tr>
<tr class="faksimileLink" data="1v"><td><span class="versnr">6.17</span> daz er in iht gar verstieze.</td></tr>
<tr class="faksimileLink" data="1v"><td><span class="versnr">6.18</span> vnde im sines landes lieze.</td></tr>
<tr class="faksimileLink" data="1v"><td><span class="versnr">6.19</span> hantgemahele daz man moht sehen.</td></tr>
<tr class="faksimileLink" data="1v"><td><span class="versnr">6.20</span> da von der herre moͮse iehen.</td></tr>
<tr class="faksimileLink" data="1v"><td><span class="versnr">6.21</span> sines namen vn(d) siner friheit.</td></tr>
<tr class="faksimileLink" data="1v"><td><span class="versnr">6.22</span> daz was dem chunge niht zeleit.</td></tr>
<tr class="faksimileLink" data="1v"><td><span class="versnr">6.23</span> er sprach ir chunnet maze geren.</td></tr>
<tr class="faksimileLink" data="1v"><td><span class="versnr">6.24</span> ich wil ivch des vn(d) vurbaz wern.</td></tr>
<tr class="faksimileLink" data="1v"><td><span class="versnr">6.25</span> wan nnet ir den broͮder min.</td></tr>
<tr class="faksimileLink" data="1v"><td><span class="versnr">6.26</span> Gahmvret antschevin.</td></tr>
<tr class="faksimileLink" data="1v"><td><span class="versnr">6.27</span> antschoͮwe ist min lant.</td></tr>
<tr class="faksimileLink" data="1v"><td><span class="versnr">6.28</span> da wesen bede von genant.</td></tr>
<tr class="faksimileLink" data="1v"><td><span class="versnr">6.29</span> sus sprach der chunch here.</td></tr>
<tr class="faksimileLink" data="1v"><td><span class="versnr">6.30</span> sich sol m<span class="frag">:::</span> broͮd(e)r mere.</td></tr>
<tr class="faksimileLink" data="1v"><td><span class="versnr">7.01</span> der stæten helfe an mih versehen.</td></tr>
<tr class="faksimileLink" data="1v"><td><span class="versnr">7.02</span> dane ih so gahes welle iehen.</td></tr>
<tr class="faksimileLink" data="1v"><td><span class="versnr">7.03</span> <span class="frag">:::</span>r sol min ingesinde sin.</td></tr>
<tr class="faksimileLink" data="1v"><td><span class="versnr">7.04</span> <span class="frag">:::</span>s war ich toͮn iv allen schin.</td></tr>
<tr class="faksimileLink" data="1v"><td><span class="versnr">7.05</span> daz vns bede ein moͮter troͮc.</td></tr>
<tr class="faksimileLink" data="1v"><td><span class="versnr">7.06</span> er hat wench vn(d) ih genoͮch.</td></tr>
<tr class="faksimileLink" data="1v"><td><span class="versnr">7.07</span> daz sol im teilen so min hant.</td></tr>
<tr class="faksimileLink" data="1v"><td><span class="versnr">7.08</span> daz es min salde iht si phant.</td></tr>
<tr class="faksimileLink" data="1v"><td><span class="versnr">7.09</span> vor dem der git vn(d) nimet.</td></tr>
<tr class="faksimileLink" data="1v"><td><span class="versnr">7.10</span> vf reht in beider gezimet.</td></tr>
<tr class="faksimileLink" data="1v"><td><span class="versnr">7.11</span> do die fursten riche.</td></tr>
<tr class="faksimileLink" data="1v"><td><span class="versnr">7.12</span> vernamen algeliche.</td></tr>
<tr class="faksimileLink" data="1v"><td><span class="versnr">7.13</span> daz ir herre triwen phlach.</td></tr>
<tr class="faksimileLink" data="1v"><td><span class="versnr">7.14</span> daz was in ein vil lieber tac.</td></tr>
<tr class="faksimileLink" data="1v"><td><span class="versnr">7.15</span> <span class="zinit">I</span>iegelicher im | sunder ne<sup>i</sup>ch.</td></tr>
<tr class="faksimileLink" data="1v"><td><span class="versnr">7.16</span> Gahmuret niht | langer sweich.</td></tr>
<tr class="faksimileLink" data="1v"><td><span class="versnr">7.17</span> der folge als im sin | herze iac<span class="frag">:::</span>.</td></tr>
<tr class="faksimileLink" data="1v"><td><span class="versnr">7.18</span> zem chunge er goͮtlichen | sprach.</td></tr>
<tr class="faksimileLink" data="1v"><td><br/><span class="seitenangabe">Bl. 1vb</span></td></tr>
<tr class="faksimileLink" data="1v"><td><span class="versnr">7.19</span> herre vn(d) broͮder min.</td></tr>
<tr class="faksimileLink" data="1v"><td><span class="versnr">7.20</span> wolt ich ingesinde sin.</td></tr>
<tr class="faksimileLink" data="1v"><td><span class="versnr">7.21</span> iwer oder deheines man.</td></tr>
<tr class="faksimileLink" data="1v"><td><span class="versnr">7.22</span> so hete ich min gemach getan.</td></tr>
<tr class="faksimileLink" data="1v"><td><span class="versnr">7.23</span> dar nach proͮvet minen bris.</td></tr>
<tr class="faksimileLink" data="1v"><td><span class="versnr">7.24</span> ir sit getriw vn(d) wis.</td></tr>
<tr class="faksimileLink" data="1v"><td><span class="versnr">7.25</span> nv ratet als ez geziehe nv.</td></tr>
<tr class="faksimileLink" data="1v"><td><span class="versnr">7.26</span> da griffet helfechliche zoͮ.</td></tr>
<tr class="faksimileLink" data="1v"><td><span class="versnr">7.27</span> niht wan harnasch ich han.</td></tr>
<tr class="faksimileLink" data="1v"><td><span class="versnr">7.28</span> het ich dar inne me getan.</td></tr>
<tr class="faksimileLink" data="1v"><td><span class="versnr">7.29</span> daz virrech lop mir brahte.</td></tr>
<tr class="faksimileLink" data="1v"><td><span class="versnr">7.30</span> etswa man min gedahte.</td></tr>
<tr class="faksimileLink" data="1v"><td><span class="versnr">8.01</span> Gahmvret sprach aber san.</td></tr>
<tr class="faksimileLink" data="1v"><td><span class="versnr">8.02</span> sehtzehen chnappen ich han.</td></tr>
<tr class="faksimileLink" data="1v"><td><span class="versnr">8.03</span> sehse der von yser sint.</td></tr>
<tr class="faksimileLink" data="1v"><td><span class="versnr">8.04</span> dar zoͮ gebet mir vier chint.</td></tr>
<tr class="faksimileLink" data="1v"><td><span class="versnr">8.05</span> an goͮter zuht von hoher art.</td></tr>
<tr class="faksimileLink" data="1v"><td><span class="versnr">8.06</span> vor den wirt nimer niht | gespart.</td></tr>
<tr class="faksimileLink" data="1v"><td><span class="versnr">8.07</span> des ie be iage<sup>n</sup> mach min hant.</td></tr>
<tr class="faksimileLink" data="1v"><td><span class="versnr">8.08</span> ich wil chern in div lant.</td></tr>
<tr class="faksimileLink" data="1v"><td><span class="versnr">8.09</span> ich han oͮch e ein teil gevaren.</td></tr>
<tr class="faksimileLink" data="1v"><td><span class="versnr">8.10</span> obe mich gelvche wil bewaren.</td></tr>
<tr class="faksimileLink" data="1v"><td><span class="versnr">8.11</span> so erwirbe ih goͮtes wibes groͮz.</td></tr>
<tr class="faksimileLink" data="1v"><td><span class="versnr">8.12</span> obe ich ir dar nach dienen moͮz.</td></tr>
<tr class="faksimileLink" data="1v"><td><span class="versnr">8.13</span> vnde obe ih des wirdch bin.</td></tr>
<tr class="faksimileLink" data="1v"><td><span class="versnr">8.14</span> so ratet mir min bester sin.</td></tr>
<tr class="faksimileLink" data="1v"><td><span class="versnr">8.15</span> <span class="zinit">D</span>daz ihes mit rehten | triwen phlege.</td></tr>
<tr class="faksimileLink" data="1v"><td><span class="versnr">8.16</span> got wise mih der | sælden wege.</td></tr>
<tr class="faksimileLink" data="1v"><td><span class="versnr">8.17</span> wir foͮren gesellchliche.</td></tr>
<tr class="faksimileLink" data="1v"><td><span class="versnr">8.18</span> danoch het iwer riche.</td></tr>
<tr class="faksimileLink" data="1v"><td><span class="versnr">8.19</span> vnser vater Gandin.</td></tr>
<tr class="faksimileLink" data="1v"><td><span class="versnr">8.20</span> vil mangen chumberlichen pin.</td></tr>
<tr class="faksimileLink" data="1v"><td><span class="versnr">8.21</span> wir bede dolten vmbe liep.</td></tr>
<tr class="faksimileLink" data="1v"><td><span class="versnr">8.22</span> ir waret riter vn(d) diep.</td></tr>
<tr class="faksimileLink" data="1v"><td><span class="versnr">8.23</span> ir chundet dienen vn(d) helen.</td></tr>
<tr class="faksimileLink" data="1v"><td><span class="versnr">8.24</span> wan chunde och ich nv | minne stelen.</td></tr>
<tr class="faksimileLink" data="1v"><td><span class="versnr">8.25</span> owe wan hete ich iwer chunst.</td></tr>
<tr class="faksimileLink" data="1v"><td><span class="versnr">8.26</span> vnde anderhalp die waren gunst.</td></tr>
<tr class="faksimileLink" data="1v"><td><span class="versnr">8.27</span> der chunch sufte vn(d) sprach.</td></tr>
<tr class="faksimileLink" data="1v"><td><span class="versnr">8.28</span> owe daz ih dich iegesach.</td></tr>
<tr class="faksimileLink" data="1v"><td><span class="versnr">8.29</span> sit dv mit schimphlichen siten.</td></tr>
<tr class="faksimileLink" data="1v"><td><span class="versnr">8.30</span> min ganzez herze hast versniten.</td></tr>
<tr class="faksimileLink" data="1v"><td><span class="versnr">9.01</span> vnt toͮst op wir vns scheiden.</td></tr>
<tr class="faksimileLink" data="1v"><td><span class="versnr">9.02</span> min vater hat vns beiden.</td></tr>
<tr class="faksimileLink" data="1v"><td><span class="versnr">9.03</span> verlazen goͮtes harte vil.</td></tr>
<tr class="faksimileLink" data="1v"><td><span class="versnr">9.04</span> des stoze ih dir gelichiv zil.</td></tr>
<tr class="faksimileLink" data="1v"><td><span class="versnr">9.05</span> ich bin dir herzenlichen holt.</td></tr>
<tr class="faksimileLink" data="1v"><td><span class="versnr">9.06</span> lieht gesteine rotez golt.</td></tr>
<tr class="faksimileLink" data="1v"><td><span class="versnr">9.07</span> liute wapen ors gewant.</td></tr>
<tr class="faksimileLink" data="1v"><td><span class="versnr">9.08</span> des nim so vil von miner hant.</td></tr>
<tr class="faksimileLink" data="1v"><td><br/><span class="seitenangabe">Bl. 1vc</span></td></tr>
<tr class="faksimileLink" data="1v"><td><span class="versnr">9.09</span> daz dv nach dinem willen varst.</td></tr>
<tr class="faksimileLink" data="1v"><td><span class="versnr">9.10</span> vnt dine miltecheit bewarst.</td></tr>
<tr class="faksimileLink" data="1v"><td><span class="versnr">9.11</span> din manheit div ist vz erchoren.</td></tr>
<tr class="faksimileLink" data="1v"><td><span class="versnr">9.12</span> warstv von glistram geboren.</td></tr>
<tr class="faksimileLink" data="1v"><td><span class="versnr">9.13</span> <span class="zinit">O</span>oder her chomen von ran<span class="k">k</span>ulat.</td></tr>
<tr class="faksimileLink" data="1v"><td><span class="versnr">9.14</span> ich het dich imer an d(e)r stat.</td></tr>
<tr class="faksimileLink" data="1v"><td><span class="versnr">9.15</span> als ich dich sus vil gerne han.</td></tr>
<tr class="faksimileLink" data="1v"><td><span class="versnr">9.16</span> dv bist min broͮder sunder wan.</td></tr>
<tr class="faksimileLink" data="1v"><td><span class="versnr">9.17</span> herre ir lobet mich vngenot.</td></tr>
<tr class="faksimileLink" data="1v"><td><span class="versnr">9.18</span> sit ez iwer zuht gebot.</td></tr>
<tr class="faksimileLink" data="1v"><td><span class="versnr">9.19</span> dar nach toͮt iwer helfe schin.</td></tr>
<tr class="faksimileLink" data="1v"><td><span class="versnr">9.20</span> welt ir vn(d) div moͮter min.</td></tr>
<tr class="faksimileLink" data="1v"><td><span class="versnr">9.21</span> mir teilen iwer varnde habe.</td></tr>
<tr class="faksimileLink" data="1v"><td><span class="versnr">9.22</span> so stige ich vf vn(d) ninder abe.</td></tr>
<tr class="faksimileLink" data="1v"><td><span class="versnr">9.23</span> mim herze iedoch nach hohe strebet.</td></tr>
<tr class="faksimileLink" data="1v"><td><span class="versnr">9.24</span> ine weiz war vmbez alsus lebet.</td></tr>
<tr class="faksimileLink" data="1v"><td><span class="versnr">9.25</span> daz mir swillet svs min winster brust.</td></tr>
<tr class="faksimileLink" data="1v"><td><span class="versnr">9.26</span> owe war iaget mich min gelust.</td></tr>
<tr class="faksimileLink" data="1v"><td><span class="versnr">9.27</span> ich solez verschoͮchen obe ih mach.</td></tr>
<tr class="faksimileLink" data="1v"><td><span class="versnr">9.28</span> nv nahet min vrloͮbes tach.</td></tr>
<tr class="faksimileLink" data="1v"><td><span class="versnr">9.29</span> der <span class="n">chunc</span> in do werte.</td></tr>
<tr class="faksimileLink" data="1v"><td><span class="versnr">9.30</span> me dane er selbe gerte.</td></tr>
<tr class="faksimileLink" data="1v"><td><span class="versnr">10.01</span> vunf ors erwelt vn(d) erchant.</td></tr>
<tr class="faksimileLink" data="1v"><td><span class="versnr">10.02</span> div besten vber al sin lant.</td></tr>
<tr class="faksimileLink" data="1v"><td><span class="versnr">10.03</span> choͮne starch niht zelaz.</td></tr>
<tr class="faksimileLink" data="1v"><td><span class="versnr">10.04</span> manch tivre golt vaz.</td></tr>
<tr class="faksimileLink" data="1v"><td><span class="versnr">10.05</span> mangen guldinen chloz.</td></tr>
<tr class="faksimileLink" data="1v"><td><span class="versnr">10.06</span> den chunch lutzel des verdroz</td></tr>
<tr class="faksimileLink" data="1v"><td><span class="versnr">10.07</span> eren fvltes im vier soͮmschrin</td></tr>
<tr class="faksimileLink" data="1v"><td><span class="versnr">10.08</span> gesteines moͮse vil dar in.</td></tr>
<tr class="faksimileLink" data="1v"><td><span class="versnr">10.09</span> do die gefoͮllet lagen.</td></tr>
<tr class="faksimileLink" data="1v"><td><span class="versnr">10.10</span> chnappen die der phlagen.</td></tr>
<tr class="faksimileLink" data="1v"><td><span class="versnr">10.11</span> waren wol gechleit vn(d) geriten.</td></tr>
<tr class="faksimileLink" data="1v"><td><span class="versnr">10.12</span> al da wart iamer niht vermiten.</td></tr>
<tr class="faksimileLink" data="1v"><td><span class="versnr">10.13</span> do er fur sine moͮter giench.</td></tr>
<tr class="faksimileLink" data="1v"><td><span class="versnr">10.14</span> vil nahen sin zoͮ zir geviench.</td></tr>
<tr class="faksimileLink" data="1v"><td><span class="versnr">10.15</span> filliroýs Gandin.</td></tr>
<tr class="faksimileLink" data="1v"><td><span class="versnr">10.16</span> wil dv niht langer bi mir sin.</td></tr>
<tr class="faksimileLink" data="1v"><td><span class="versnr">10.17</span> sprach daz wipliche wip.</td></tr>
<tr class="faksimileLink" data="1v"><td><span class="versnr">10.18</span> owe nv troͮch dich doch min lip.</td></tr>
<tr class="faksimileLink" data="1v"><td><span class="versnr">10.19</span> dv bist och Gandines chint.</td></tr>
<tr class="faksimileLink" data="1v"><td><span class="versnr">10.20</span> ist got an siner helfe blint.</td></tr>
<tr class="faksimileLink" data="1v"><td><span class="versnr">10.21</span> <span class="zinit">O</span>od(e)r ist er drane betoͮbet.</td></tr>
<tr class="faksimileLink" data="1v"><td><span class="versnr">10.22</span> daz er mir niht geloͮbet.</td></tr>
<tr class="faksimileLink" data="1v"><td><span class="versnr">10.23</span> sol ih nv niwen | chumber haben.</td></tr>
<tr class="faksimileLink" data="1v"><td><span class="versnr">10.24</span> mines herzen chraft | han ih begraben.</td></tr>
<tr class="faksimileLink" data="1v"><td><span class="versnr">10.25</span> vnt die soͮze miner oͮgen.</td></tr>
<tr class="faksimileLink" data="1v"><td><span class="versnr">10.26</span> wil er mih furbaz roͮben.</td></tr>
<tr class="faksimileLink" data="2r"><td><br/><span class="seitenangabe">Bl. 2ra</span></td></tr>
<tr class="faksimileLink" data="2r"><td><span class="versnr">10.27</span> vnde ist doch ein rihtære.</td></tr>
<tr class="faksimileLink" data="2r"><td><span class="versnr">10.28</span> so livget mir daz mære.</td></tr>
<tr class="faksimileLink" data="2r"><td><span class="versnr">10.29</span> daz man von siner helfe saget.</td></tr>
<tr class="faksimileLink" data="2r"><td><span class="versnr">10.30</span> sit er an mir ist sus verzaget.</td></tr>
</table>
</body>
</html>