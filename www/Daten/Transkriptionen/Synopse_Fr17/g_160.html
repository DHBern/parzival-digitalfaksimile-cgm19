<html>
<head>
	<title>Cgm 19, Abschnitt 160, Transkription</title>
	<link rel="stylesheet" type="text/css" href="synopseFr17.css">
	<script src="Faksimile.js" type="text/javascript">
	</script>
</head>

<body>
<h1>M&uuml;nchener Wolfram-Handschrift (Cgm 19) </h1>


<table>
<tr id="faksimile160Link" data="14r"><td><br/><span class="seitenangabe">Bl. 14rc</span></td></tr>

<tr id="faksimile160Link" data="14r"><td><span class="versnr">160.27</span> dir was doch wol so rot din har.</td></tr>
<tr id="faksimile160Link" data="14r"><td><span class="versnr">160.28</span> daz din blo&#x036E;t die blo&#x036E;men chlar.</td></tr>
<tr id="faksimile160Link" data="14r"><td><span class="versnr">160.29</span> niht <span class="var">roter</span> <span class="var">dorfte</span> machen.</td></tr>
<tr id="faksimile160Link" data="14r"><td><span class="versnr">160.30</span> dv swendest wiplich lachen.</td></tr>
<tr id="faksimile160Link" data="14r"><td><span class="versnr">161.01</span> ither der lobes riche.</td></tr>
<tr id="faksimile160Link" data="14r"><td><span class="versnr">161.02</span> wart bestatet <span class="var">chunchliche.</span></td></tr>
<tr id="faksimile160Link" data="14r"><td><span class="versnr">161.03</span> sin tot scho&#x036E;p suften in div wip.</td></tr>
<tr id="faksimile160Link" data="14r"><td><span class="versnr">161.04</span> sin harnasch im verlos den lip.</td></tr>
<tr id="faksimile160Link" data="14r"><td><span class="versnr">161.05</span> dar vmbe was sin endes wer.</td></tr>
<tr id="faksimile160Link" data="14r"><td><span class="versnr">161.06</span> des tumben parzivales ger.</td></tr>
<tr id="faksimile160Link" data="14r"><td><span class="versnr">161.07</span> sit do er sich paz versan.</td></tr>
<tr id="faksimile160Link" data="14r"><td><span class="versnr">161.08</span> vngerne het erz do getan.</td></tr>
<tr id="faksimile160Link" data="14r"><td><span class="versnr">161.09</span> daz ors einer site phlach.</td></tr>
<tr id="faksimile160Link" data="14r"><td><span class="versnr">161.10</span> groz arbeit ez ringe wach.</td></tr>
<tr id="faksimile160Link" data="14r"><td><span class="versnr">161.11</span> ez ware chalt oder heiz.</td></tr>
<tr id="faksimile160Link" data="14r"><td><span class="versnr">161.12</span> ez lie dvr reise deheinen sweiz.</td></tr>
<tr id="faksimile160Link" data="14r"><td><span class="versnr">161.13</span> ez trate stein oder ronen.</td></tr>
<tr id="faksimile160Link" data="14r"><td><span class="versnr">161.14</span> man dorft im deheins gurtens wonen.</td></tr>
<tr id="faksimile160Link" data="14r"><td><span class="versnr">161.15</span> doch eines loches naher baz.</td></tr>
<tr id="faksimile160Link" data="14r"><td><span class="versnr">161.16</span> <span class="var">der zwene</span> tage drvffe gesaz.</td></tr>
<tr id="faksimile160Link" data="14r"><td><span class="versnr">161.17</span> gewapent reit ez der <span class="var">ivnge</span> man.</td></tr>
<tr id="faksimile160Link" data="14r"><td><span class="versnr">161.18</span> den tach so <span class="var">verre</span> ez hete lan.</td></tr>
<tr id="faksimile160Link" data="14r"><td><span class="versnr">161.19</span> ein <span class="var">wiser</span> solt erz han geriten.</td></tr>
<tr id="faksimile160Link" data="14r"><td><span class="versnr">161.20</span> zwene tage ez w&#230;re vermiten.</td></tr>
<tr id="faksimile160Link" data="14r"><td><span class="versnr">161.21</span> ez wolte schuften oder draben.</td></tr>
<tr id="faksimile160Link" data="14r"><td><span class="versnr">161.22</span> er chunde im wench vf gehaben.</td></tr>
<tr id="faksimile160Link" data="14r"><td><span class="versnr">161.23</span> hin gein dem abent er do sach.</td></tr>
<tr id="faksimile160Link" data="14r"><td><span class="versnr">161.24</span> eines turnes chuphen vn(d) des dach.</td></tr>
<tr id="faksimile160Link" data="14r"><td><span class="versnr">161.25</span> den tumben dvhte sere.</td></tr>
<tr id="faksimile160Link" data="14r"><td><span class="versnr">161.26</span> wie der turne wo&#x036E;hse mere.</td></tr>
<tr id="faksimile160Link" data="14r"><td><span class="versnr">161.27</span> der sto&#x036E;nt da vil vf einem hvs.</td></tr>
<tr id="faksimile160Link" data="14r"><td><span class="versnr">161.28</span> do wander <span class="var">si</span> s&#230;t artus.</td></tr>
<tr id="faksimile160Link" data="14r"><td><span class="versnr">161.29</span> des iach er im fur heilcheit.</td></tr>
<tr id="faksimile160Link" data="14r"><td><span class="versnr">161.30</span> vnt daz sin salde w&#230;re breit.</td></tr>
<tr id="faksimile160Link" data="14r"><td><span class="versnr">162.01</span> also sprach der tumbe man.</td></tr>
<tr id="faksimile160Link" data="14r"><td><span class="versnr">162.02</span> miner mo&#x036E;ter volch niht bwen chan.</td></tr>
<tr id="faksimile160Link" data="14r"><td><span class="versnr">162.03</span> ez wahset niht so hohe ir s&aelig;&#x0302;t.</td></tr>
<tr id="faksimile160Link" data="14r"><td><span class="versnr">162.04</span> swaz sir in dem walde h&#230;t.</td></tr>


<tr id="faksimile160Link" data="14v"><td><br/><span class="seitenangabe">Bl. 14va</span></td></tr>

<tr id="faksimile160Link" data="14v"><td><span class="versnr">162.05</span> groz regen si selten da verbirt.</td></tr>
<tr id="faksimile160Link" data="14v"><td><span class="versnr">162.06</span> <span class="var">Gvrnomanz</span> de Graharz hiez der wirt.</td></tr>
<tr id="faksimile160Link" data="14v"><td><span class="versnr">162.07</span> vf der burch da zo&#x036E; er reit.</td></tr>
<tr id="faksimile160Link" data="14v"><td><span class="versnr">162.08</span> da vor sto&#x036E;nt ein linde breit.</td></tr>
<tr id="faksimile160Link" data="14v"><td><span class="versnr">162.09</span> <span class="init">V</span>vf einem gro&#x036E;nen anger.</td></tr>
<tr id="faksimile160Link" data="14v"><td><span class="versnr">162.10</span> <span class="var">der</span> was breiter noch langer.</td></tr>
<tr id="faksimile160Link" data="14v"><td><span class="versnr">162.11</span> niwan zerehter maze.</td></tr>
<tr id="faksimile160Link" data="14v"><td><span class="versnr">162.12</span> daz ors vn(d) div straze.</td></tr>
<tr id="faksimile160Link" data="14v"><td><span class="versnr">162.13</span> in tro&#x036E;gen da er sitzen vant.</td></tr>
<tr id="faksimile160Link" data="14v"><td><span class="versnr">162.14</span> des was div burch vnt | o&#x036E;ch daz lant.</td></tr>
<tr id="faksimile160Link" data="14v"><td><span class="versnr">162.15</span> ein groziv mo&#x036E;de in des betwanch.</td></tr>
<tr id="faksimile160Link" data="14v"><td><span class="versnr">162.16</span> daz er den schilt vnrehte <span class="var">twanch.</span></td></tr>
<tr id="faksimile160Link" data="14v"><td><span class="versnr">162.17</span> ze verre hinder oder fur.</td></tr>
<tr id="faksimile160Link" data="14v"><td><span class="versnr">162.18</span> et <span class="var">ninder</span> nach der site chur.</td></tr>
<tr id="faksimile160Link" data="14v"><td><span class="versnr">162.19</span> die man da gein prise maz.</td></tr>
<tr id="faksimile160Link" data="14v"><td><span class="versnr">162.20</span> <span class="var">Gurnomanz</span> der furste al eine saz.</td></tr>
<tr id="faksimile160Link" data="14v"><td><span class="versnr">162.21</span> o&#x036E;ch gap der linden tolde.</td></tr>
<tr id="faksimile160Link" data="14v"><td><span class="versnr">162.22</span> ir schate als si <span class="var">solde</span>.</td></tr>
<tr id="faksimile160Link" data="14v"><td><span class="versnr">162.23</span> dem ho&#x036E;bet man der waren zuht.</td></tr>
<tr id="faksimile160Link" data="14v"><td><span class="versnr">162.24</span> des site was vor valsche ein fluht.</td></tr>
<tr id="faksimile160Link" data="14v"><td><span class="versnr">162.25</span> er enphie den gast daz was sin reht.</td></tr>
<tr id="faksimile160Link" data="14v"><td><span class="versnr">162.26</span> bi im was riter noch der chneht.</td></tr>
<tr id="faksimile160Link" data="14v"><td><span class="versnr">162.27</span> des antwurt im do parzival.</td></tr>
<tr id="faksimile160Link" data="14v"><td><span class="versnr">162.28</span> vz tumben witzen sunder twal.</td></tr>
<tr id="faksimile160Link" data="14v"><td><br/><span class="seitenangabe">&nbsp;</span></td></tr>
<tr id="faksimile160Link" data="14v"><td><span class="versnr">162.29</span> mich bat min mo&#x036E;ter nemen rat.</td></tr>
<tr id="faksimile160Link" data="14v"><td><span class="versnr">162.30</span> zedem der grawe loche hat.</td></tr>
<tr id="faksimile160Link" data="14v"><td><span class="versnr">163.01</span> da wil ich iv dienen nach.</td></tr>
<tr id="faksimile160Link" data="14v"><td><span class="versnr">163.02</span> sit mir min mo&#x036E;ter des vergach.</td></tr>
<tr id="faksimile160Link" data="14v"><td><span class="versnr">163.03</span> sit ir dur rates schulde.</td></tr>
<tr id="faksimile160Link" data="14v"><td><span class="versnr">163.04</span> her chomen iwer hulde.</td></tr>
<tr id="faksimile160Link" data="14v"><td><span class="versnr">163.05</span> mo&#x036E;zt ir mir dur raten lan.</td></tr>
<tr id="faksimile160Link" data="14v"><td><span class="versnr">163.06</span> <span class="var">welt</span> ir rates volge han.</td></tr>
<tr id="faksimile160Link" data="14v"><td><span class="versnr">163.07</span> do warf der fur<span class="k">st</span>e mare.</td></tr>
<tr id="faksimile160Link" data="14v"><td><span class="versnr">163.08</span> <span class="var">einen muzsparware.</span></td></tr>
<tr id="faksimile160Link" data="14v"><td><span class="versnr">163.09</span> von der hende in die burch er swanc.</td></tr>
<tr id="faksimile160Link" data="14v"><td><span class="versnr">163.10</span> ein guldin schelle dran erchlanc.</td></tr>
<tr id="faksimile160Link" data="14v"><td><span class="versnr">163.11</span> daz was ein bote do chom im san.</td></tr>
<tr id="faksimile160Link" data="14v"><td><span class="versnr">163.12</span> vil ivncherren wolgetan.</td></tr>
<tr id="faksimile160Link" data="14v"><td><span class="versnr">163.13</span> er hiez den gast den er da sach.</td></tr>
<tr id="faksimile160Link" data="14v"><td><span class="versnr">163.14</span> in fo&#x036E;ren vn(d) schaffen sin gemach.</td></tr>
<tr id="faksimile160Link" data="14v"><td><span class="versnr">163.15</span> der sprach min mo&#x036E;ter saget alwar.</td></tr>
<tr id="faksimile160Link" data="14v"><td><span class="versnr">163.16</span> altes mannes rede stet niht zevar.</td></tr>
<tr id="faksimile160Link" data="14v"><td><span class="versnr">163.17</span> hin in <span class="var">sin</span> fo&#x036E;rten alze hant.</td></tr>
<tr id="faksimile160Link" data="14v"><td><span class="versnr">163.18</span> da er mangen werden riter fant.</td></tr>
<tr id="faksimile160Link" data="14v"><td><span class="versnr">163.19</span> vf den hof an einer stat.</td></tr>
<tr id="faksimile160Link" data="14v"><td><span class="versnr">163.20</span> ieslicher in erbeizen bat.</td></tr>
<tr id="faksimile160Link" data="14v"><td><span class="versnr">163.21</span> do sprach an dem was tumpheit | schin.</td></tr>
<tr id="faksimile160Link" data="14v"><td><span class="versnr">163.22</span> mich hiez ein chunch riter sin.</td></tr>
<tr id="faksimile160Link" data="14v"><td><span class="versnr">163.23</span> swaz halt druffe mir geschiht.</td></tr>
<tr id="faksimile160Link" data="14v"><td><span class="versnr">163.24</span> ichen chum <span class="var">von</span> disem orse niht.</td></tr>
<tr id="faksimile160Link" data="14v"><td><span class="versnr">163.25</span> </td></tr>
<tr id="faksimile160Link" data="14v"><td><span class="versnr">163.26</span> </td></tr>
<tr id="faksimile160Link" data="14v"><td><span class="versnr">163.27</span> </td></tr>
<tr id="faksimile160Link" data="14v"><td><span class="versnr">163.28</span> </td></tr>
<tr id="faksimile160Link" data="14v"><td><span class="versnr">163.29</span> manger bete si <span class="var">doch gedahten</span>.</td></tr>
<tr id="faksimile160Link" data="14v"><td><span class="versnr">163.30</span> vnze sin von dem orse brahten.</td></tr>
<tr id="faksimile160Link" data="14v"><td><span class="versnr">164.01</span> in eine chemenaten.</td></tr>
<tr id="faksimile160Link" data="14v"><td><span class="versnr">164.02</span> si begunden im alle raten.</td></tr>
<tr id="faksimile160Link" data="14v"><td><span class="versnr">164.03</span> lat dez harnasch von iv bringen.</td></tr>
<tr id="faksimile160Link" data="14v"><td><span class="versnr">164.04</span> vnde iweren liden ringen.</td></tr>
<tr id="faksimile160Link" data="14v"><td><span class="versnr">164.05</span> vil schierer mo&#x036E;se entwapent sin.</td></tr>
<tr id="faksimile160Link" data="14v"><td><span class="versnr">164.06</span> do si div ruhen ribalin.</td></tr>
<tr id="faksimile160Link" data="14v"><td><span class="versnr">164.07</span> <span class="init">V</span>vn(d) div <span class="var">toren</span> | chleit ersahen.</td></tr>
<tr id="faksimile160Link" data="14v"><td><span class="versnr">164.08</span> si erschrachen | die sin phlagen.</td></tr>
<tr id="faksimile160Link" data="14v"><td><span class="versnr">164.09</span> vil blvgez wart | ze hofe gesaget.</td></tr>
<tr id="faksimile160Link" data="14v"><td><span class="versnr">164.10</span> der wirt vor schame | was nach verzaget.</td></tr>
<tr id="faksimile160Link" data="14v"><td><span class="versnr">164.11</span> ein riter sprach dvr sine zuht.</td></tr>
<tr id="faksimile160Link" data="14v"><td><span class="versnr">164.12</span> des war so werdchliche frvht.</td></tr>
<tr id="faksimile160Link" data="14v"><td><span class="versnr">164.13</span> erchos nie miner o&#x036E;gen sehe.</td></tr>
<tr id="faksimile160Link" data="14v"><td><span class="versnr">164.14</span> an im lit der salden sphehe.</td></tr>


<tr id="faksimile160Link" data="14v"><td><br/><span class="seitenangabe">Bl. 14vb</span></td></tr>

<tr id="faksimile160Link" data="14v"><td><span class="versnr">164.15</span> von reine so&#x036E;ze hoher art.</td></tr>
<tr id="faksimile160Link" data="14v"><td><span class="versnr">164.16</span> wie ist der minnen blich <span class="var">alsus bewart</span>.</td></tr>
<tr id="faksimile160Link" data="14v"><td><span class="versnr">164.17</span> mich iamert imer daz ich vant.</td></tr>
<tr id="faksimile160Link" data="14v"><td><span class="versnr">164.18</span> an der werlde fro&#x036E;de <span class="var">alsolch</span> gewant.</td></tr>
<tr id="faksimile160Link" data="14v"><td><span class="versnr">164.19</span> wol doch der mo&#x036E;ter div in tro&#x036E;ch.</td></tr>
<tr id="faksimile160Link" data="14v"><td><span class="versnr">164.20</span> an im des wunsches lit gno&#x036E;ch.</td></tr>
<tr id="faksimile160Link" data="14v"><td><span class="versnr">164.21</span> sin zimierde ist riche.</td></tr>
<tr id="faksimile160Link" data="14v"><td><span class="versnr">164.22</span> dez harnsch sto&#x036E;nt riterliche.</td></tr>
<tr id="faksimile160Link" data="14v"><td><span class="versnr">164.23</span> ez chom von dem gehivren.</td></tr>
<tr id="faksimile160Link" data="14v"><td><span class="versnr">164.24</span> von einer quatschivren.</td></tr>
<tr id="faksimile160Link" data="14v"><td><span class="versnr">164.25</span> blo&#x036E;tch amisier.</td></tr>
<tr id="faksimile160Link" data="14v"><td><span class="versnr">164.26</span> chos ich an im schier.</td></tr>
<tr id="faksimile160Link" data="14v"><td><span class="versnr">164.27</span> der wirt sprach zem riter san.</td></tr>
<tr id="faksimile160Link" data="14v"><td><span class="versnr">164.28</span> ez ist lihte durh wibe gebot getan.</td></tr>
<tr id="faksimile160Link" data="14v"><td><span class="versnr">164.29</span> nein herre erst in solhen siten.</td></tr>
<tr id="faksimile160Link" data="14v"><td><span class="versnr">164.30</span> er chunde nimer wip gebiten.</td></tr>
<tr id="faksimile160Link" data="14v"><td><span class="versnr">165.01</span> daz si sin dienst name.</td></tr>
<tr id="faksimile160Link" data="14v"><td><span class="versnr">165.02</span> sin varwe der minne zame.</td></tr>
<tr id="faksimile160Link" data="14v"><td><br/><span class="seitenangabe">&nbsp;</span></td></tr>
<tr id="faksimile160Link" data="14v"><td><span class="versnr">165.03</span> do sprach der wirt nv sulen wir sehen.</td></tr>
<tr id="faksimile160Link" data="14v"><td><span class="versnr">165.04</span> an <span class="var">dem solch wunder</span> ist geschehen.</td></tr>
<tr id="faksimile160Link" data="14v"><td><span class="versnr">165.05</span> si giengen da si funden.</td></tr>
<tr id="faksimile160Link" data="14v"><td><span class="versnr">165.06</span> parzivalen den wunden.</td></tr>
<tr id="faksimile160Link" data="14v"><td><span class="versnr">165.07</span> von einem sper daz beleip doch ganz.</td></tr>
<tr id="faksimile160Link" data="14v"><td><span class="versnr">165.08</span> sin vnder want sich <span class="var">gurnomanz.</span></td></tr>
<tr id="faksimile160Link" data="14v"><td><span class="versnr">165.09</span> solch was sin vnder winden.</td></tr>
<tr id="faksimile160Link" data="14v"><td><span class="versnr">165.10</span> daz ein vater sinen chinden.</td></tr>
<tr id="faksimile160Link" data="14v"><td><span class="versnr">165.11</span> der sich triwe chunde nieten.</td></tr>
<tr id="faksimile160Link" data="14v"><td><span class="versnr">165.12</span> moht <span class="var">inz</span> niht baz erbieten.</td></tr>
<tr id="faksimile160Link" data="14v"><td><span class="versnr">165.13</span> sine wunden wo&#x036E;sch vn(d) bant.</td></tr>
<tr id="faksimile160Link" data="14v"><td><span class="versnr">165.14</span> der wirt mit sin selbes hant.</td></tr>
<tr id="faksimile160Link" data="14v"><td><span class="versnr">165.15</span> nv was o&#x036E;ch vf geleit daz brot.</td></tr>
<tr id="faksimile160Link" data="14v"><td><span class="versnr">165.16</span> des was dem ivngen gaste not.</td></tr>
<tr id="faksimile160Link" data="14v"><td><span class="versnr">165.17</span> wan in groz hunger niht vermeit.</td></tr>
<tr id="faksimile160Link" data="14v"><td><span class="versnr">165.18</span> alvastende er des morgens reit.</td></tr>
<tr id="faksimile160Link" data="14v"><td><span class="versnr">165.19</span> von dem vischare.</td></tr>
<tr id="faksimile160Link" data="14v"><td><span class="versnr">165.20</span> sin wunde vn(d) harnasch sware.</td></tr>
<tr id="faksimile160Link" data="14v"><td><span class="versnr">165.21</span> die vor nantis er beiagete.</td></tr>
<tr id="faksimile160Link" data="14v"><td><span class="versnr">165.22</span> im mo&#x036E;de vn(d) hunger sagete.</td></tr>
<tr id="faksimile160Link" data="14v"><td><span class="versnr">165.23</span> <span class="init">V</span>vnt div verre tagereise.</td></tr>
<tr id="faksimile160Link" data="14v"><td><span class="versnr">165.24</span> von artuse dem <span class="var">britaneise.</span></td></tr>
<tr id="faksimile160Link" data="14v"><td><span class="versnr">165.25</span> do man in <span class="var">alent halben</span> | vasten liez.</td></tr>
<tr id="faksimile160Link" data="14v"><td><span class="versnr">165.26</span> der wirt in mit im ezzen hiez.</td></tr>
<tr id="faksimile160Link" data="14v"><td><span class="versnr">165.27</span> der gast sich do gelabte.</td></tr>
<tr id="faksimile160Link" data="14v"><td><span class="versnr">165.28</span> in den <span class="var">barn</span> er sich so habte.</td></tr>
<tr id="faksimile160Link" data="14v"><td><span class="versnr">165.29</span> daz er der spise swande vil.</td></tr>
<tr id="faksimile160Link" data="14v"><td><span class="versnr">165.30</span> daz nam der wirt gar <span class="var">zeinem</span> spil.</td></tr>
<tr id="faksimile160Link" data="14v"><td><span class="versnr">166.01</span> do bat in flizchliche.</td></tr>
<tr id="faksimile160Link" data="14v"><td><span class="versnr">166.02</span> <span class="var">curnomanz</span> der triwen riche.</td></tr>
<tr id="faksimile160Link" data="14v"><td><span class="versnr">166.03</span> daz er vaste aze</td></tr>
<tr id="faksimile160Link" data="14v"><td><span class="versnr">166.04</span> vnt der mo&#x036E;de sin vergaze.</td></tr>
<tr id="faksimile160Link" data="14v"><td><span class="versnr">166.05</span> man ho&#x036E;p den tisch do <span class="var">des</span> was zit.</td></tr>
<tr id="faksimile160Link" data="14v"><td><span class="versnr">166.06</span> ich wane daz ir mo&#x036E;de sit.</td></tr>
<tr id="faksimile160Link" data="14v"><td><span class="versnr">166.07</span> sprach der wirt waret ir iht fro&#x036E;.</td></tr>
<tr id="faksimile160Link" data="14v"><td><span class="versnr">166.08</span> gotweiz min mo&#x036E;ter sliefe nv.</td></tr>
<tr id="faksimile160Link" data="14v"><td><span class="versnr">166.09</span> si chan so vil niht wachen.</td></tr>
<tr id="faksimile160Link" data="14v"><td><span class="versnr">166.10</span> der wirt begunde lachen.</td></tr>
<tr id="faksimile160Link" data="14v"><td><span class="versnr">166.11</span> er fo&#x036E;rt in an die slaf stat.</td></tr>
<tr id="faksimile160Link" data="14v"><td><span class="versnr">166.12</span> der wirt in sich vz slo&#x036E;fen bat.</td></tr>
<tr id="faksimile160Link" data="14v"><td><span class="versnr">166.13</span> vngernerz tet doch mo&#x036E;sez sin.</td></tr>
<tr id="faksimile160Link" data="14v"><td><span class="versnr">166.14</span> ein dechlachen hermin.</td></tr>
<tr id="faksimile160Link" data="14v"><td><span class="versnr">166.15</span> wart geleit vber <span class="var">sinen blozen lip.</span></td></tr>
<tr id="faksimile160Link" data="14v"><td><span class="versnr">166.16</span> so werde fruht gebar nie wip.</td></tr>
<tr id="faksimile160Link" data="14v"><td><span class="versnr">166.17</span> groz mo&#x036E;de vn(d) slaf in lerte.</td></tr>
<tr id="faksimile160Link" data="14v"><td><span class="versnr">166.18</span> daz er sich selten cherte.</td></tr>
<tr id="faksimile160Link" data="14v"><td><span class="versnr">166.19</span> <span class="var">vmbe</span> an die anderen siten.</td></tr>
<tr id="faksimile160Link" data="14v"><td><span class="versnr">166.20</span> sus chunder tages biten.</td></tr>
<tr id="faksimile160Link" data="14v"><td><span class="versnr">166.21</span> do gebot der furste mare.</td></tr>
<tr id="faksimile160Link" data="14v"><td><span class="versnr">166.22</span> daz ein bat bereit ware.</td></tr>
<tr id="faksimile160Link" data="14v"><td><span class="versnr">166.23</span> reht vmbe d(e)n miten morgens tach.</td></tr>
<tr id="faksimile160Link" data="14v"><td><span class="versnr">166.24</span> zende an dem tepche da er da lach.</td></tr>
<tr id="faksimile160Link" data="14v"><td><span class="versnr">166.25</span> daz mo&#x036E;se des morgens also sin.</td></tr>
<tr id="faksimile160Link" data="14v"><td><span class="versnr">166.26</span> man warf rosen oben drin.</td></tr>


<tr id="faksimile160Link" data="14v"><td><br/><span class="seitenangabe">Bl. 14vc</span></td></tr>

<tr id="faksimile160Link" data="14v"><td><span class="versnr">166.27</span> swie wench vmbe in man da rief.</td></tr>
<tr id="faksimile160Link" data="14v"><td><span class="versnr">166.28</span> der gast erwachte der da slief.</td></tr>
<tr id="faksimile160Link" data="14v"><td><span class="versnr">166.29</span> der ivnge werd(e) so&#x036E;ze man.</td></tr>
<tr id="faksimile160Link" data="14v"><td><span class="versnr">166.30</span> giench sitzen in die cho&#x036E;fen san.</td></tr>
<tr id="faksimile160Link" data="14v"><td><span class="versnr">167.01</span> <span class="init">I</span>ine weiz wer si des bate.</td></tr>
<tr id="faksimile160Link" data="14v"><td><span class="versnr">167.02</span> ivnchfro&#x036E;wen in richer wate.</td></tr>
<tr id="faksimile160Link" data="14v"><td><br/><span class="seitenangabe">&nbsp;</span></td></tr>
<tr id="faksimile160Link" data="14v"><td><span class="versnr">167.03</span> <span class="var">an</span> libes varwe minnchlich.</td></tr>
<tr id="faksimile160Link" data="14v"><td><span class="versnr">167.04</span> die chomen zuhte site gelich.</td></tr>
<tr id="faksimile160Link" data="14v"><td><span class="versnr">167.05</span> si two&#x036E;gen vn(d) strichen schier.</td></tr>
<tr id="faksimile160Link" data="14v"><td><span class="versnr">167.06</span> von im sin amisier.</td></tr>
<tr id="faksimile160Link" data="14v"><td><span class="versnr">167.07</span> mit ir blanchen linden henden.</td></tr>
<tr id="faksimile160Link" data="14v"><td><span class="versnr">167.08</span> <span class="var">iane</span> dorfte in niht ellenden.</td></tr>
<tr id="faksimile160Link" data="14v"><td><span class="versnr">167.09</span> der da was witze ein weise.</td></tr>
<tr id="faksimile160Link" data="14v"><td><span class="versnr">167.10</span> sus dolt er fro&#x036E;de vn(d) eise.</td></tr>
<tr id="faksimile160Link" data="14v"><td><span class="versnr">167.11</span> tupheit er wench gein in engalt.</td></tr>
<tr id="faksimile160Link" data="14v"><td><span class="versnr">167.12</span> ivnchfro&#x036E;wen chusche vn(d) balt.</td></tr>
<tr id="faksimile160Link" data="14v"><td><span class="versnr">167.13</span> in alsus chunrierten.</td></tr>
<tr id="faksimile160Link" data="14v"><td><span class="versnr">167.14</span> swa von si parlierten.</td></tr>
<tr id="faksimile160Link" data="14v"><td><span class="versnr">167.15</span> da chunder wol geswigen zo&#x036E;.</td></tr>
<tr id="faksimile160Link" data="14v"><td><span class="versnr">167.16</span> ian dorfte in dunchen nihtze fro&#x036E;.</td></tr>
<tr id="faksimile160Link" data="14v"><td><span class="versnr">167.17</span> wan von <span class="var">in</span> schein <span class="var">ein</span> ander tach.</td></tr>
<tr id="faksimile160Link" data="14v"><td><span class="versnr">167.18</span> der glast alsus enstrite lach.</td></tr>
<tr id="faksimile160Link" data="14v"><td><span class="versnr">167.19</span> sin varwe laschte beidiv lieht.</td></tr>
<tr id="faksimile160Link" data="14v"><td><span class="versnr">167.20</span> des was sin lip versumet niht.</td></tr>
<tr id="faksimile160Link" data="14v"><td><span class="versnr">167.21</span> man <span class="var">bot ein</span> badelachen dar.</td></tr>
<tr id="faksimile160Link" data="14v"><td><span class="versnr">167.22</span> des nam er vil chleine war.</td></tr>
<tr id="faksimile160Link" data="14v"><td><span class="versnr">167.23</span> sus chunder <span class="var">si</span> bi fro&#x036E;wen schemen.</td></tr>
<tr id="faksimile160Link" data="14v"><td><span class="versnr">167.24</span> vor in wolt erz niht vmbe nemen.</td></tr>
<tr id="faksimile160Link" data="14v"><td><span class="versnr">167.25</span> die ivnchfro&#x036E;wen mo&#x036E;sen gen.</td></tr>
<tr id="faksimile160Link" data="14v"><td><span class="versnr">167.26</span> si getorsten da niht lenger sten.</td></tr>
<tr id="faksimile160Link" data="14v"><td><span class="versnr">167.27</span> die wane ich gerne heten gesehen.</td></tr>
<tr id="faksimile160Link" data="14v"><td><span class="versnr">167.28</span> obe im dort vnden iht w&#230;re geschehen.</td></tr>
<tr id="faksimile160Link" data="14v"><td><span class="versnr">167.29</span> wipheit vert mit triwen.</td></tr>
<tr id="faksimile160Link" data="14v"><td><span class="versnr">167.30</span> si chan frivndes chumber riwen.</td></tr>
<tr id="faksimile160Link" data="14v"><td><span class="versnr">168.01</span> der gast anz bete schreit.</td></tr>
<tr id="faksimile160Link" data="14v"><td><span class="versnr">168.02</span> alwiz gewant was im bereit.</td></tr>
<tr id="faksimile160Link" data="14v"><td><span class="versnr">168.03</span> von golde vn(d) sidin.</td></tr>
<tr id="faksimile160Link" data="14v"><td><span class="versnr">168.04</span> einen bro&#x036E;chgurtel zoch man drin.</td></tr>
<tr id="faksimile160Link" data="14v"><td><span class="versnr">168.05</span> scharlachens hosen swarz man streich.</td></tr>
<tr id="faksimile160Link" data="14v"><td><span class="versnr">168.06</span> an in dem ellen nie gesweich.</td></tr>
<tr id="faksimile160Link" data="14v"><td><span class="versnr">168.07</span> avoi wie sto&#x036E;nden siniv bein.</td></tr>
<tr id="faksimile160Link" data="14v"><td><span class="versnr">168.08</span> rehte geschichet abe im schein.</td></tr>
<tr id="faksimile160Link" data="14v"><td><span class="versnr">168.09</span> brun scharlach wol gesniten.</td></tr>
<tr id="faksimile160Link" data="14v"><td><span class="versnr">168.10</span> dem was furrieren niht vermiten.</td></tr>
<tr id="faksimile160Link" data="14v"><td><span class="versnr">168.11</span> beidiv innen harmin blanch.</td></tr>
<tr id="faksimile160Link" data="14v"><td><span class="versnr">168.12</span> roch vn(d) mandel waren lanch.</td></tr>
<tr id="faksimile160Link" data="14v"><td><span class="versnr">168.13</span> brun swarz vn(d) gra.</td></tr>
<tr id="faksimile160Link" data="14v"><td><span class="versnr">168.14</span> zobel der vor man chos al da.</td></tr>
<tr id="faksimile160Link" data="14v"><td><span class="versnr">168.15</span> daz leit an der gehivre.</td></tr>
<tr id="faksimile160Link" data="14v"><td><span class="versnr">168.16</span> vnder einen gurtel tivre.</td></tr>
<tr id="faksimile160Link" data="14v"><td><span class="versnr">168.17</span> wart er gephischieret.</td></tr>
<tr id="faksimile160Link" data="14v"><td><span class="versnr">168.18</span> vnde wol gezimieret.</td></tr>
<tr id="faksimile160Link" data="14v"><td><span class="versnr">168.19</span> mit einem tivren furspan.</td></tr>
<tr id="faksimile160Link" data="14v"><td><span class="versnr">168.20</span> sin munt da bi von rote bran.</td></tr>
<tr id="faksimile160Link" data="14v"><td><span class="versnr">168.21</span> do chom der wirt mit triwen chraft.</td></tr>
<tr id="faksimile160Link" data="14v"><td><span class="versnr">168.22</span> nach dem gie <span class="var">stolziv</span> riterschaft.</td></tr>
<tr id="faksimile160Link" data="14v"><td><span class="versnr">168.23</span> er gro&#x036E;zte den gast do daz geschach.</td></tr>
<tr id="faksimile160Link" data="14v"><td><span class="versnr">168.24</span> der riter ieslicher sprach.</td></tr>
<tr id="faksimile160Link" data="14v"><td><span class="versnr">168.25</span> sine gesahen nie so schonen lip.</td></tr>
<tr id="faksimile160Link" data="14v"><td><span class="versnr">168.26</span> mit triwen lobten si daz wip.</td></tr>
<tr id="faksimile160Link" data="14v"><td><span class="versnr">168.27</span> <span class="init">D</span>div gap der werlde | solhe fruht.</td></tr>
<tr id="faksimile160Link" data="14v"><td><span class="versnr">168.28</span> dvrh warheit | vn(d) vmbe ir zuht.</td></tr>
</table>
</body>
</html>
